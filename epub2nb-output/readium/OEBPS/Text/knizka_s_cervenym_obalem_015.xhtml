<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>knizka_s_cervenym_obalem-11</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="knizka_s_cervenym_obalem-11" xml:lang="cs-CZ">
		<div class="_idGenObjectStyleOverride-1">
			<p id="_idParaDest-10" class="MLP_uroven2_kapitola ParaOverride-1">Kdybytí</p>
			<p class="MLP_citat ParaOverride-1">Pozorují nás včely? My je, to se rozumí,<br/>už dávno pozorujeme.</p>
			<p class="MLP_citat_autor ParaOverride-1">(W. Saroyan)</p>
			<p class="MLP_text_bez1radku ParaOverride-1">Vykoupala jsem se. Navoněla jsem se. Vytrhala jsem si obočí a&#160;nakreslila nové. Vytrhla jsem si řasy a&#160;nalepila nové. A&#160;pak jsem tam stála, po zuby nahá, a&#160;čekala čekalala čekala&#160;– a&#160;on přišel a&#160;já měla takovou radost, že jsem oblítla lampu a&#160;sedla mu na rameno: nemáš hlad? povídám, nemáš žízeň? nepotřebuješ podrbat na zádech?</p>
			<p class="MLP_text ParaOverride-1">– ne, tak to nebylo. On vůbec nepřišel.</p>
			<p class="MLP_text ParaOverride-1">Je právě šestnáct hodin úterního času! za dvacet minut začíná podzim! hlásili. A&#160;tak jsem vylezla z&#160;díry, co jsem ji vystála v&#160;podlaze, seřadila všechny své bychy a&#160;šli jsme.</p>
			<p class="MLP_text ParaOverride-1">Byli bledí a&#160;malátní, ti moji bychové, nepoštuchovali se jako dřív, ani si nešeptali prasečinky. Loudali se nemožně a&#160;přes mýto jim to trvalo skoro půl hodiny. Do města k&#160;holiči jsme dorazili, právě když z&#160;průjezdů vybíhali Brigádníci s&#160;oranžovými žebříky. Na Kennedyho, řekla jsem frizérovi, usadila bychy do křesílek a&#160;spěchala vstříc rozesmátému Městu. Smálo se tak moc, že se mu zdi natřásaly škytavkou, a&#160;všude bylo strašně veselo. Šedé plakáty Dnů smíchu plály všemi barvami, v&#160;čekárně u&#160;stanice dvacítky se tančilo a&#160;zpívalo Ho-sana, hej--sana, sana, sana ho; na schodech k&#160;Mauzoleu se dvě ženy praly o&#160;galoši a&#160;útlí mladíci ve špičatých botkách kolemjdoucím šeptem nabízeli stravenky. Mezi tím vším pobíhali kameloti a&#160;vykřikovali: Rio Brávo! Zvláštní opravené vydání! Náš zpravodaj hlásí: člověk není řešení!</p>
			<p class="MLP_text ParaOverride-1">Vážně, všude bylo strašně veselo. A&#160;že bylo tak veselo a&#160;tak krásně, koupila jsem si magazín a&#160;sedla si s&#160;ním do parku. Sypala jsem slepicím předvařenou rýži, cucala předcucané bonbóny a&#160;prohlížela milovníky: dva byli na pláži a&#160;hráli si s&#160;míčem. Byli zlatohnědí v&#160;malinkých červených plavečkách, nad sebou měli modré nebe, za sebou modré moře, v&#160;otevřených pusách bílé zuby a&#160;na těch plavkách veliké bulky. Před nimi ležela na zlatém písku krásná-mladá-snědá-pružná se zlatými vlasy a&#160;pod ní bylo velkými písmeny SCHÖN UND SCHLANG MIT FUGOA. Na další straně byli tři bez hlav a&#160;bez nohou, jenom břicha a&#160;stehna v&#160;maličkých plavečkách s&#160;velkými boulemi; toho uprostřed jsem si chtěla vystřihnout, ale udělala bych díru do tamtěch na pláži, tak jsem ho dala jenom fixem do kroužku. Listovala jsem dál, přes děti a&#160;ubrusy až k&#160;lyžím, kde byli milovníci, jak žijí v&#160;zimě; dva byli zamračení, jeli vysokým sněhem a&#160;hranami lyží ho stříkali do vzduchu, třetí se smál, že na něj zezadu hodili kouli, ale ten vpravo byl nejhezčí: stál opřený o&#160;dřevěnou kůlnu, v&#160;jedné ruce měl blyštivé lyže, tou druhou si zacláněl oči, díval se do dálky a&#160;usmíval se, jako když chce plakat. Zavřela jsem oči a&#160;myslela na něj, na toho u&#160;kůlny, chvíli jsem na něj myslela… Potom jsem zavřela magazín a&#160;koukala na Brigádníky, otrhávající listí ze stromů. Scházelo ještě půl hodiny do setkání s&#160;Básníkem.</p>
			<p class="MLP_text ParaOverride-1">Byl to Básník. Všichni to o&#160;něm říkali a&#160;měl to i&#160;napsáno v&#160;občanském průkazu&#160;– musel to být Básník. Ztěžka dosedl a&#160;povolil si kravatu.</p>
			<p class="MLP_text ParaOverride-1">Jsme jedné krve ty i&#160;já, zašeptala jsem.</p>
			<p class="MLP_text ParaOverride-1">Proč sakra nepíšete o&#160;lásce? řekl a&#160;bouchl mým rukopisem o&#160;lavičku.</p>
			<p class="MLP_text ParaOverride-1">Když on zas nepřišel, řekla jsem.</p>
			<p class="MLP_text ParaOverride-1">Jenomže co to je? Tohleto? řekl a&#160;cvrnkl do papírů&#160;– pomalu plachtily vzduchem, ne a&#160;ne klesnout&#160;– nemá to vzlet, neumíte se vyjádřit!</p>
			<p class="MLP_text ParaOverride-1">Já nemůžu lítat, jsem přirostlá k&#160;zemi, řekla jsem a&#160;koukla si na nohy&#160;– ano, pravá už zase vyhnala kořen&#160;– ale vyjádřit se umím, řekla jsem a&#160;vyjádřila jsem se. Šlo to těžko, ale povedlo se. Mé jádro se odkutálelo na trávník a&#160;slepice se o&#160;něj popraly.</p>
			<p class="MLP_text ParaOverride-1">Špatně, řekl a&#160;vyjádřil se. Jeho sedmibarevné jádro se mi chvíli houpalo před očima a&#160;pak se vzneslo vzhůru. Dívala jsem se za ním. Prasklo vám to, řekla jsem.</p>
			<p class="MLP_text ParaOverride-1">A&#160;vaše sežraly slepice, řekl, dám vám radu: najděte si nějaké poctivé zaměstnání. Už musím letět, řekl a&#160;vstal. Prosím vás, řekla jsem tiše&#160;– slepice zpozorněly a&#160;popošly blíž&#160;– prosím vás, řekla jsem (vzduch zhoustl, tráva přestala růst a&#160;srdce mi vyhnalo krev nosem), prosím vás, vemte mě s&#160;sebou!</p>
			<p class="MLP_text ParaOverride-1">To je nesmysl, utřete si to, řekl a&#160;otočil se.</p>
			<p class="MLP_text ParaOverride-1">Já… já budu třeba kamenem, řekla jsem a&#160;byla kámen.</p>
			<p class="MLP_text ParaOverride-1">Vyloučeno, řekl.</p>
			<p class="MLP_text ParaOverride-1">Anebo pes nebo tužka, řekla jsem a&#160;byla pes a&#160;tužka. Anebo blecha, koukněte, řekla jsem, ale on už mával křídly a&#160;odcházel, stačila jsem ho ještě chytit za nohavici, ale vytrhl se mi a&#160;mávaje křídly šel pryč. V&#160;dálce jsem zahlédla už jenom šoférovu placatou čepici.</p>
			<p class="MLP_text ParaOverride-1">Vzduch tak zhoustl, že jsem ho musela po žvancích vyplivnout. Slunce se začalo stmívat&#160;– pomalu tmavlo a&#160;tmavlo, až po něm zbyl jenom černý flek.</p>
			<p class="MLP_text ParaOverride-1">Šla jsem vyzvednout své bychy&#160;– byli navonění a&#160;ostříhaní na Kennedyho&#160;– seřadila jsem je a&#160;s&#160;nohama po kotníky v&#160;hlíně šla pomalu před nimi. Ale nešli jsme domů; šli jsme k&#160;hradbám a&#160;za ně, za Město, k&#160;polím, kde rostla nová generace.</p>
			<p class="MLP_text_bez1radku_-12-0- ParaOverride-1">Tam jsem zůstala stát, už po kolena v&#160;hlíně, a&#160;klackem své bychy rozehnala. Rozutekli se do všech pěti stran, voňaví a&#160;ostříhaní na Kennedyho, a&#160;já potom kamenovala nebe a&#160;bičovala zemi a&#160;křičela jsem, ty kurvo! ty kurvo!</p>
			<p class="MLP_text ParaOverride-1">Ne, tak to nebylo. Šla jsem domů. Uložila jsem bychy do postýlek a&#160;zhasla jim lampičky. A&#160;pak jsem šla taky spát. Přetáhla jsem si přes hlavu tátovu košili, co ji mám pod polštářem, vdechovala jsem její pach a&#160;myslela na milovníka, na toho u&#160;kůlny, co se usmívá, jako by plakal.</p>
			<p class="MLP_text ParaOverride-1">A&#160;přišel.</p>
		</div>
</body>
</html>