<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>knizka_s_cervenym_obalem-16</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="knizka_s_cervenym_obalem-16" xml:lang="cs-CZ">
		<div class="_idGenObjectStyleOverride-1">
			<p id="_idParaDest-15" class="MLP_uroven2_kapitola ParaOverride-1">Tedy o&#160;lásce</p>
			<p class="MLP_citat ParaOverride-1">Střelený pláče jelínek<br/>a&#160;živý, ten si výská;<br/>ten líže med, ten pelyněk<br/>a&#160;někdo kudlu píská</p>
			<p class="MLP_citat_autor ParaOverride-1">(W. Shakespeare)</p>
			<p class="MLP_text_bez1radku ParaOverride-1">–&#160;–&#160;– zas jsem se ostříhala na půl sirky</p>
			<p class="MLP_text ParaOverride-1">a&#160;představuju si nás v&#160;posteli</p>
			<p class="MLP_text ParaOverride-1">– ale moje děti se na písku už tolikrát oženily&#160;–&#160;–&#160;–</p>
			<p class="MLP_text_bez1radku_-12-0- ParaOverride-1">Bylo to na trávě u&#160;vody. Spousta lidí se pekla na slunci a&#160;já koukala na stéblo, jak se líně kymácí, a&#160;potom na mouchu, jak cikcak oblítla papír, dosedla na něj a&#160;myla si nohy. Pak opsala ve vzduchu čtverec a&#160;vlítla mi do oka. Jauvejs, moucha, povídám.</p>
			<p class="MLP_text ParaOverride-1">A&#160;on se ke mně sklonil a&#160;řekl ukaž?</p>
			<p class="MLP_text ParaOverride-1">– a&#160;já málem spolkla jeho jazyk</p>
			<p class="MLP_text ParaOverride-1">– prskám a&#160;utírám si pusu, utírám, dřu</p>
			<p class="MLP_text ParaOverride-1">– a&#160;všichni to viděli </p>
			<p class="MLP_text ParaOverride-1">tak dělám, že nic a&#160;že si čtu v&#160;knize.</p>
			<p class="MLP_text ParaOverride-1">A&#160;on, zednický učeň Vitera František, šel na svých kloubnatých nohách k&#160;Berounce a&#160;skočil do ní placáka.</p>
			<p class="MLP_text ParaOverride-1">Maminko… prosím tě… budeš tak hodná… mně se zdá o&#160;slonech, povídá dcera a&#160;stojí ve dveřích, malá a&#160;vrabčí ve velkém pyžamu, co Ježíšek nadělil tradičně větší&#160;–</p>
			<p class="MLP_text ParaOverride-1">– není to pravda, ti sloni, chce mluvit o&#160;lásce: kdy zase uvidim svýho Lukáše? povídá, jenže je noc a&#160;já chci kouřit a&#160;psát o&#160;prvním polibku a&#160;Lukáš je spratek a&#160;lump&#160;–</p>
			<p class="MLP_text ParaOverride-1">– jdi hajat, mišpulko, povídám, podívej: auta a&#160;stromy a&#160;ptáčci, všechno už spí&#160;–</p>
			<p class="MLP_text ParaOverride-1">– není to pravda: v&#160;povětří hřímají milostné vzdechy a&#160;stovky dvojic se právě teď do sebe zaklesly&#160;–</p>
			<p class="MLP_text ParaOverride-1">– jdi hajat, tak šup! povídám protivně, že bych se kopla, ale ona tam stojí dál, mezi dveřmi, a&#160;potom povídá, proč nejsi se mnou, když spim?</p>
			<p class="MLP_text ParaOverride-1">– protože miláčku, já tě sem vystřelila jako svou odnož, úchytku, kotevní lano, visím teď na tobě a&#160;jenom v&#160;noci, když vím, že jsi přikrytá, jen v&#160;noci se potichu, kradí pokouším lítat&#160;–</p>
			<p class="MLP_text ParaOverride-1">– protože broučku, já mám v&#160;kapse dopis: vážená paní, půjčte mi prosím vás ty a&#160;ty knížky, napsal mi kluk, co nosí košili do pasu rozepnutou, až jsem se zajíkla; ten kluk chodil s&#160;plenama v&#160;kalhotách, když mě líbnul Vitera František;</p>
			<p class="MLP_text ParaOverride-1">– protože, holčičko, co když se stane, že přijde láska? a&#160;sakra, řeknu si, je tady, jde po mně, poznám ji po dechu a&#160;zase přestanu zdravit, najdu se v&#160;koupelně, jak civím do vany, najdu se v&#160;kuchyni, jak civím do hrnce, jé, ahoj, to seš ty? řeknu jí nejapně a&#160;ona mě mlčky chytí pod krkem a&#160;já&#160;– já s&#160;čelem na studeném okenním skle&#160;– já se budu modlit</p>
			<p class="MLP_text ParaOverride-1">miláčku-miláčku-miláčku</p>
			<p class="MLP_text ParaOverride-1">– no co potom? řekni? co řeknu tátovi?</p>
			<p class="MLP_text ParaOverride-1">Jdi hajat, mišpulko, já za tebou přijdu, povídám, ale ona tam stojí dál, mezi dveřmi</p>
			<p class="MLP_text ParaOverride-1">a&#160;mně se chce kouřit a&#160;psát</p>
			<p class="MLP_text ParaOverride-1">tak koukám do stroje</p>
			<p class="MLP_text ParaOverride-1">a&#160;potom zas na ni</p>
			<p class="MLP_text ParaOverride-1">otevřeným oknem sem zalehl dvojí smích&#160;– tolik krásných mužů se probíhá městem a&#160;já jsem tu sama&#160;–</p>
			<p class="MLP_text ParaOverride-1">a&#160;jak se lituju, v&#160;břiše mi vybuchla zlost: tak pudeš nebo ne? to ani v&#160;noci nesmím mít klid? jdi spát, povídám, prosím tě, jdi spát! jestli pro mě chceš něco udělat, tak jdi spát! Maminko… prosím tě… budeš tak hodná… já potřebuju povídat o&#160;Lukášovi, řekla a&#160;polkla a&#160;brada jí začala krabatět.</p>
			<p class="MLP_text ParaOverride-1">Zamáčkla jsem cigaretu a&#160;šla.</p>
			<p class="MLP_text ParaOverride-1">Ty seš moc hodná, maminko, ty seš moje služba, řekla a&#160;vzala mě za ruku a&#160;tou svojí měkkou a&#160;teplou tlapkou mě vedla ke svojí posteli&#160;– kousek dál s&#160;rukama rozhozenýma odfukoval dvouletý muž&#160;– lehla si a&#160;přitiskla se až těsně ke zdi: pojď ke mně, maminko, tady máš místo, řekla a&#160;já si lehla k&#160;ní a&#160;cítila jsem, jak se mi ulevilo ve starých štrauskách, které zapínám už jenom vleže,</p>
			<p class="MLP_text ParaOverride-1">cítila jsem její malou ruku neohrabaně kolem svých ramenou, cítila jsem, jak těžknu na peřině,</p>
			<p class="MLP_text ParaOverride-1">jak se propadám do spánku</p>
			<p class="MLP_text ParaOverride-1">a&#160;jak mi dětské prsty zvedají víčko a&#160;hlásek povídá: maminko, neusni, ještě o&#160;tom Lukášovi…</p>
		</div>
</body>
</html>