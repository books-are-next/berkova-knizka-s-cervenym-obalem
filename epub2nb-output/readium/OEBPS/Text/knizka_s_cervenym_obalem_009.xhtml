<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>knizka_s_cervenym_obalem-5</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="knizka_s_cervenym_obalem-5" xml:lang="cs-CZ">
		<div class="_idGenObjectStyleOverride-1">
			<p id="_idParaDest-4" class="MLP_uroven2_kapitola ParaOverride-1">Bubi-blues</p>
			<p class="MLP_citat ParaOverride-1">Buď se mnou, nebo umřu.<br/>Ty jsi zamoučená<br/>a&#160;moje tváře jsou pomazány sazemi,<br/>ale buď se mnou, ty, nebo umřu a&#160;bude mi smutno.</p>
			<p class="MLP_citat_autor ParaOverride-1">(I. Wernisch)</p>
			<p class="MLP_text_bez1radku ParaOverride-1">„Milý příteli&#160;– přítelkyně!</p>
			<p class="MLP_text ParaOverride-1">Toto řetězové spojení vzniklo ve Venezuele! Vyhotov 20&#160;opisů a&#160;čekej na štěstí! Štěstí příde do 9 dnů!</p>
			<p class="MLP_text ParaOverride-1">Nevěříšli, povšimni si následujícího: Mirtl dal dopis svému tajemníkovi a&#160;za 9&#160;dnů vyhrál 20&#160;000&#160;000. Jeho přítel Barbasa nevyhotovil 20&#160;opisů a&#160;za 9&#160;dnů byl propuštěn z&#160;práce. Barifie dostala dopis také, nevěřila jeho obsahu a&#160;za 9&#160;dnů zemřela!“</p>
			<p class="MLP_text ParaOverride-1">Opsala jsem dopis dvacetkrát, a&#160;jak jsem ho dávala do dvaceti obálek, říkala jsem: udělej, ať mě Bubi miluje. A&#160;taky udělej, ať se dostanu k&#160;cirkusu. Ale hlavně udělej, ať mě Bubi miluje. A&#160;šla jsem k&#160;poště.</p>
			<p class="MLP_text ParaOverride-1">Helou Sendy, řekla Babická.</p>
			<p class="MLP_text ParaOverride-1">Helou Džejn, řekla jsem.</p>
			<p class="MLP_text ParaOverride-1">Bolavá Noha zas čeká, řekla Babická.</p>
			<p class="MLP_text ParaOverride-1">Du hned zpátky, řekla jsem.</p>
			<p class="MLP_text ParaOverride-1">Tak helou Sendy, řekla Babická.</p>
			<p class="MLP_text ParaOverride-1">Helou maj felou, řekla jsem a&#160;šla dál a&#160;dala těch dvacet obálek po jedné do schránky a&#160;na každou ještě třikrát plivla. A&#160;pak jsem tam stála a&#160;čekala a&#160;koukala na Bolavou Nohu, jak taky čeká; stála jak tyč a&#160;vítr jí foukal do dlouhých šedivých vlasů. Veliká ručička nad ní poskočila na tři čtvrtě a&#160;potom na celou. Bolavá Noha se zimomřivě držela za lokty, pak dlouze zívla, vyhrnula si sukni, odněkud vyndala kapesník a&#160;táhle se vysmrkala; potom se drbala za uchem a&#160;bylo půl a&#160;zase tři čtvrtě a&#160;potom celá a&#160;Bubi nepřišel.</p>
			<p class="MLP_text ParaOverride-1">Šla jsem pomalu zpátky a&#160;kluci na kolech křičeli: Dušku, Dušku, ty seš vůl!</p>
			<p class="MLP_text ParaOverride-1">Dušek seděl na plotě a&#160;řekl, nevšímej si jich, sou to pitomci. Seskočil na zem, a&#160;jak dopadl, tělo se mu zatřáslo. Stáhl si žluté tričko přes boky a&#160;řekl, sou to pitomci, víš proč se s&#160;nikym nekamarádim? páč sou to pitomci. Jenomže já mám tajemství. Řekl a&#160;dal ruku v&#160;bok. V&#160;podpaží měl tmavý půlměsíc. Já mám totiž tajemství a&#160;žádnej vo tom neví, já ti to ukážu, řekl a&#160;díval se na mě malýma očkama.</p>
			<p class="MLP_text ParaOverride-1">Já to mám na půdě, řekl pak sípavě, jak stoupal přede mnou a&#160;jeho zadek v&#160;modrých teplákách se mi kolíbal před očima. Nahoře bylo šero a&#160;dusno a&#160;prach. Pozor, řekl a&#160;pod nohou mu břinkla obruč, zvedla se a&#160;líně opřela o&#160;dětský kočárek. Šli jsme dál, kolem šedého zrcadla s&#160;neslušným obrazcem, napsaným do prachu, a&#160;kolem balíku novin a&#160;knih a&#160;kolem sporáku bez nohy; eště dál, tadydlenc, zašeptal Dušek a&#160;ukázal na žebřík. Lezla jsem za ním, tam dál mezi trámy s&#160;šedivým holubím trusem, a&#160;dýchala suchý a&#160;teplý a&#160;prašný vzduch půdy.</p>
			<p class="MLP_text ParaOverride-1">Tady to je, řekl pak Dušek na malé plošince. Tady si dělám karamel, řekl a&#160;ukázal na lihový hořák a&#160;zčernalou lžíci. A&#160;tady si pitvám žábu, řekl a&#160;ukázal na mrtvou žábu. A&#160;tady mám lupu, řekl a&#160;ukázal na lupu. Já tady zkoumám a&#160;nikdo to neví, akorát ty, a&#160;nesmíš to nikomu říct. Přísahej!</p>
			<p class="MLP_text ParaOverride-1">Přísahám, řekla jsem a&#160;zvedla dva prsty. Potom jsme seděli na bednách a&#160;po trámech nad námi chodili holubi, točili se, nafukovali a&#160;přeskakovali a&#160;pouštěli dolů šedivá hovínka.</p>
			<p class="MLP_text ParaOverride-1">Nechceš se spolu přátelit? řekl pak Dušek a&#160;čistil si brýle.</p>
			<p class="MLP_text ParaOverride-1">Co tady zkoumáš? řekla jsem.</p>
			<p class="MLP_text ParaOverride-1">Tak, různě, třeba se koukni, řekl a&#160;otevřel sešit a&#160;přečetl: V&#160;důsledku egoismu je základním omylem nás všech, že jsme si navzájem ne-já. Zavřel ten sešit a&#160;díval se na mě.</p>
			<p class="MLP_text ParaOverride-1">No co, to neni tajemství, to neni normálně nic, řekla jsem a&#160;holub mi ukáknul na rameno. Já ti to vyčistim, řekl Dušek.</p>
			<p class="MLP_text ParaOverride-1">Nech to, to neva, řekla jsem a&#160;Dušek přisedl blíž a&#160;čistil mi rameno nasliněným kapesníkem. Nech to, to neva, řekla jsem a&#160;zas trochu odsedla.</p>
			<p class="MLP_text ParaOverride-1">Seš pěkně hnědá, já byl vloni taky, řekl Dušek a&#160;nechal svou ruku na mých zádech, já bych se s&#160;tebou přátelil, páč nejseš káča, řekl.</p>
			<p class="MLP_text ParaOverride-1">Proč pitváš tu žábu? řekla jsem. Jenom tak, řekl, přátelit neni jak chodit. Chodit je blbost. Ale přátelit se je bejt furt spolu a&#160;mít spolu tajemství a&#160;nikdy nezradit, rozumíš? na život a&#160;na smrt! řekl a&#160;ruka na mých zádech ztěžkla.</p>
			<p class="MLP_text ParaOverride-1">Já nevim, řekla jsem a&#160;zas trochu odsedla a&#160;Dušek se na mě podíval: nesmíš mě zradit, páč když někdo zradí, tak je potom zrádce a&#160;ten druhej ho musí zabít, řekl tiše. Nahoře to tlumeně vrklo a&#160;plesk­lo a&#160;potom ukáklo kousek od velké lupy. Zrádci se musej zabít, zašeptal Dušek, to se prostě musí.</p>
			<p class="MLP_text ParaOverride-1">Mlčela jsem a&#160;Dušek řekl, přísahej, že mě nezradíš!</p>
			<p class="MLP_text ParaOverride-1">Ty, hele, já už du, řekla jsem, a&#160;jak jsem vstala, jeho ruka sklouzla z&#160;mých ramen a&#160;zůstala viset.</p>
			<p class="MLP_text ParaOverride-1">Přísahej! zašeptal Dušek a&#160;stoupl si přede mne.</p>
			<p class="MLP_text ParaOverride-1">Přísahám, řekla jsem a&#160;zvedla dva prsty.</p>
			<p class="MLP_text ParaOverride-1">Na život a&#160;na smrt! zašeptal Dušek.</p>
			<p class="MLP_text ParaOverride-1">Platí, už musim, ahoj.</p>
			<p class="MLP_text ParaOverride-1">Počkej, zachraptěl Dušek, stáhl mě k&#160;sobě, a&#160;jak jsem ucukla, vlhkými rty mi sjel po tváři.</p>
			<p class="MLP_text ParaOverride-1">Co blbneš, řekla jsem a&#160;strčila rukou do jeho měkkého břicha.</p>
			<p class="MLP_text ParaOverride-1">To byla zkouška. Přídeš sem zejtra?</p>
			<p class="MLP_text ParaOverride-1">Přijdu, ahoj.</p>
			<p class="MLP_text ParaOverride-1">Nepřídeš, kecáš, přísahej!</p>
			<p class="MLP_text ParaOverride-1">Ahoj, řekla jsem a&#160;lezla po žebříku dolů a&#160;šla kolem sporáku bez nohy a&#160;stohu novin a&#160;knih a&#160;kolem šedého zrcadla ke dveřím na chodbu.</p>
			<p class="MLP_text ParaOverride-1">Babická seděla na zídce a&#160;klátila nohama. Helou Sendy, řekla.</p>
			<p class="MLP_text ParaOverride-1">Helou Džejn, řekla jsem. Dušek si dělá u&#160;nich na půdě karamel.</p>
			<p class="MLP_text ParaOverride-1">No a&#160;co, řekla Babická a&#160;plivla na chodník.</p>
			<p class="MLP_text ParaOverride-1">Je do mě normálně cvok, řekla jsem a&#160;taky plivla.</p>
			<p class="MLP_text ParaOverride-1">Stavros jede do Řecka, povidal to, řekla Babická.</p>
			<p class="MLP_text ParaOverride-1">Co by tam dělal, když tu chodí do školy? To je přece blbost, aby někam jezdil, když tu chodí do školy, Bubi přece nemůže najednou jenom tak odject, když tu chodí do školy! řekla jsem.</p>
			<p class="MLP_text ParaOverride-1">Povidal, řekla Babická a&#160;plivla. Potom se hlasitě rozesmála, ale kluci se neotočili.</p>
			<p class="MLP_text ParaOverride-1">Bubi může odject tak nejvejš na prázdniny, řekla jsem.</p>
			<p class="MLP_text ParaOverride-1">Teď dávej bacha, řekla Babická a&#160;zakřičela: Stavros je vůl! A&#160;kluci otočili kola a&#160;jeli k&#160;nám.</p>
			<p class="MLP_text ParaOverride-1">Kdo to řek? řekl Bubi a&#160;přimhouřil oči.</p>
			<p class="MLP_text ParaOverride-1">Já, řekla jsem.</p>
			<p class="MLP_text ParaOverride-1">A&#160;Bubi slezl z&#160;kola, šel ke mně a&#160;dal mi facku. Pak odjeli.</p>
			<p class="MLP_text ParaOverride-1">Sou srabi, čtyry na dvě, tak helou Sendy, řekla Babická a&#160;šla.</p>
			<p class="MLP_text ParaOverride-1">Helou Džejn, řekla jsem.</p>
			<p class="MLP_text ParaOverride-1">Ale dobrý večer, řekla mi potom hubená paní, copak tak pozdě? Honzíku! Honzo! Máš tady návštěvu! volala a&#160;přišel Dušek v&#160;tílku a&#160;v&#160;trenýrkách.</p>
			<p class="MLP_text ParaOverride-1">Já jenom… řekla jsem, já se jenom chtěla zeptat, jestli nemáš pálku na pinec.</p>
			<p class="MLP_text ParaOverride-1">Na ping-pong? Pálku? Teď večer? Ale Honzík nemá žádnou pálku, Honzík je přece osvobozen z&#160;tělocviku, řekla mi hubená paní.</p>
			<p class="MLP_text ParaOverride-1">Aha, nojo, tak promiňte, řekla jsem.</p>
			<p class="MLP_text ParaOverride-1">Ale to nic, řekla mi hubená paní, přijď se někdy podívat, Honzík bude rád, viď Honzíku? řekla a&#160;Dušek stál vedle ní v&#160;tílku a&#160;v&#160;trenýrkách.</p>
			<p class="MLP_text ParaOverride-1">Tak nashledanou, řekla jsem.</p>
			<p class="MLP_text ParaOverride-1">Nashledanou, nashledanou, řekla mi hubená paní a&#160;zavřela dveře. Šla jsem domů kolem Bolavé Nohy, co pořád čekala, a&#160;jak foukal vítr, slzy mě studily za ušima.</p>
		</div>
</body>
</html>