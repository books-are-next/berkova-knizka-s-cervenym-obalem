<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>knizka_s_cervenym_obalem-12</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="knizka_s_cervenym_obalem-12" xml:lang="cs-CZ">
		<div class="_idGenObjectStyleOverride-1">
			<p id="_idParaDest-11" class="MLP_uroven2_kapitola ParaOverride-1">Ráno</p>
			<p class="MLP_citat ParaOverride-1">Ona zvláštní bláhovost člověka, který sám sobě<br/>dovoluje a&#160;chce věřit, že touží po pravdě, zatímco<br/>žádá od tohoto světa lásku.</p>
			<p class="MLP_citat_autor ParaOverride-1">(A. Camus)</p>
			<p class="MLP_text_bez1radku ParaOverride-1">Prázdnou a&#160;strnulou ulicí šel zvolna kráčivec; nesl si tašku a&#160;hůl. V&#160;té tašce měl židli, tu hůl měl proti civilům, kteří na něj civěli v&#160;kruzích užších a&#160;užších, když si chtěl posedět. Kráčivec pomalu obcházel spící ježdíky, skrčené na malých parcelkách, obtažených bíle, a&#160;oni jej nechali projít. Pak skončilo svítání.</p>
			<p class="MLP_text_bez1radku_-12-0- ParaOverride-1">Poď ke mně.</p>
			<p class="MLP_text ParaOverride-1">Nezlob, kočko, koukni kolik je.</p>
			<p class="MLP_text ParaOverride-1">Aspoň na chvilku.</p>
			<p class="MLP_text ParaOverride-1">Neblázni, pust mě!</p>
			<p class="MLP_text ParaOverride-1">No tak si běž.</p>
			<p class="MLP_text ParaOverride-1">„Si“, „si“, ty nemáš páru, co je to dělat od šesti.</p>
			<p class="MLP_text ParaOverride-1">Tak nedělej. Dělej to se mnou.</p>
			<p class="MLP_text ParaOverride-1">Ty málo platíš.</p>
			<p class="MLP_text ParaOverride-1">No dobře. Kolik?</p>
			<p class="MLP_text ParaOverride-1">Kde mám klíčky?</p>
			<p class="MLP_text ParaOverride-1">Kolik? se ptám.</p>
			<p class="MLP_text ParaOverride-1">Kams mi dala klíče od auta?</p>
			<p class="MLP_text ParaOverride-1">Kolik?</p>
			<p class="MLP_text ParaOverride-1">Počítám do tří: jedna,</p>
			<p class="MLP_text_bez1radku_-12-0- ParaOverride-1">Kráčivec se stále proplétal mezi potměšilými ježdíky (někteří dřímali už jenom lehce) opatrně kladl před sebe nejdřív jednu nohu a&#160;potom tu druhou, pečlivě drže směr proti pohybu Země&#160;–</p>
			<p class="MLP_text_-12-0- ParaOverride-1">dvě,</p>
			<p class="MLP_text_-12-0- ParaOverride-1">a&#160;to už vybíhali kvaltouni ze svých úkrytů a&#160;nalézaje každý svého ježdíka, skákali do nich a&#160;přiváděli je k&#160;vědomí: nutili je funět a&#160;vrčet a&#160;kýchat a&#160;vyrážet vpřed,</p>
			<p class="MLP_text_-12-0- ParaOverride-1">tři!</p>
			<p class="MLP_text ParaOverride-1">Jau!</p>
			<p class="MLP_text_-12-0- ParaOverride-1">a rozzuření ježdíci se tlačili jeden za druhým a&#160;dva za třetím, předbíhali se a&#160;strkali a&#160;ňafali a&#160;kousali, hledíce dostat každý svého kvaltouna co nejdál před ostatní; kráčivec zůstal stát na šedém okraji necesty.</p>
			<p class="MLP_text_bez1radku_-12-0- ParaOverride-1">Tohle si nezvykej, pusino.</p>
			<p class="MLP_text ParaOverride-1">Jenomže já už to nevydržim!</p>
			<p class="MLP_text ParaOverride-1">Porušuješ dohodu.</p>
			<p class="MLP_text ParaOverride-1">Jo, ano, porušuju. Chci tě mít tady.</p>
			<p class="MLP_text ParaOverride-1">To si vyřikáme jindy. Dej mi ty klíče.</p>
			<p class="MLP_text ParaOverride-1">Nedám.</p>
			<p class="MLP_text ParaOverride-1">Naval ty klíče, sem řek!</p>
			<p class="MLP_text_bez1radku_-12-0- ParaOverride-1">Ježdíků přibývalo, ti silnější uprostřed tlačili ty slabé ke kraji, ti pomalí strčili čenichy k&#160;sobě, zezadu na ně tlačili další, takže ti ve­předu nemohli zpět; kvaltouni, teď už docela bdělí, seděli strnule, zamčeni uvnitř svých ježdíků, tlačili tlačítka, páčili páky a&#160;nutili ježdíky ječet; kráčivec stál a&#160;věda, že musí dopředu, zkusmo zamával pažemi; jenomže to bylo dávno, co uměl vzlétnout. Tak zhluboka vdechl, pak zavřel oči a&#160;vykročil.</p>
			<p class="MLP_text_bez1radku_-12-0- ParaOverride-1">Proč nejedeš třeba tramvají?</p>
			<p class="MLP_text ParaOverride-1">Víš, že bych to nestihnul.</p>
			<p class="MLP_text ParaOverride-1">Ále-alealeale! Dyť ty si nejdřív pojedeš dát domu sprchu a&#160;potom kafe a&#160;pak teprv do práce, myslíš, že tě neznám?</p>
			<p class="MLP_text ParaOverride-1">Prosím tě, nezačínej.</p>
			<p class="MLP_text ParaOverride-1">Dyť ty seš se mnou jen jednou za tejden a&#160;i to ti je moc, dyť ty se musíš jet hned potom umejt a&#160;pak jezdit autíčkem, abys byl zase čistej a&#160;pán!</p>
			<p class="MLP_text ParaOverride-1">O&#160;co ti jde?</p>
			<p class="MLP_text ParaOverride-1">Jeď odtud tramvají. Prosím tě o&#160;to. Pak budu moct věřit, že mě máš rád.</p>
			<p class="MLP_text ParaOverride-1">Kráčivec dospěl doprostřed: rozložil židličku, sedl si na ni a&#160;díval se na stáda ježdíků, ženoucích se ve dvojstupech tam a&#160;ve dvojstupech zpátky; ti první teď zbrzdili, zvolnili, stáli; jeden, už starý, co se octl vepředu a&#160;dýchal jen stěží, už nemohl dál, ti za ním frkali, bručeli, stavěli se na zadní, ti nejblíž ho vztekle strkali a&#160;kousali do zadku&#160;–</p>
			<p class="MLP_text_bez1radku_-12-0- ParaOverride-1">Tak měj rozum, no, dej mi ty klíče.</p>
			<p class="MLP_text ParaOverride-1">Na. No vem si je, běž, co stojíš! Vlez do tý svý fiatky a&#160;dej si sprchu a&#160;kolínskou, no di, sakra, vypadni!</p>
			<p class="MLP_text ParaOverride-1">Vyběhl, odemkl, nastartoval, vyjel, napřímil se v&#160;opěradle, teď už zas klidný, napravo letmo zahlédl kvaltouna klečet před ježdíkem, jenž právě zemřel.</p>
			<p class="MLP_text_bez1radku_-12-0- ParaOverride-1">Kráčivec seděl uprostřed necesty a&#160;sbíral sílu; pak vstal. S&#160;povzdechem složil svou židli a&#160;dal si ji do tašky, pak stiskl rty a&#160;zas vykročil.</p>
			<p class="MLP_text_bez1radku_-12-0- ParaOverride-1">On vnímal, jak rychlost příjemně stoupá, pak uviděl zácpu a&#160;zlostně mlaskl. Vyhnul se kráčivci: ťukl se do čela, zavrtěl hlavou a&#160;ještě se za ním otočil. Pak myslel na to, jak dojede domů a&#160;dá si sprchu a&#160;kávu a&#160;pak se uvidí.</p>
			<p class="MLP_text_bez1radku_-12-0- ParaOverride-1">Zatelefonovala: už je tam prosím vás ten a&#160;ten?</p>
			<p class="MLP_text ParaOverride-1">Není a&#160;dneska nebude, řekli jí, od včerejška má náhradní volno.</p>
			<p class="MLP_text ParaOverride-1">Kráčivec došel na druhý břeh: povedlo se mu to. I&#160;dneska se mu to povedlo.</p>
			<p class="MLP_text ParaOverride-1">Šel dál. Nesl svou tašku se židlí a&#160;hůl proti civilům. Podíval se vzhůru, ano, půjde ještě tak hodinu a&#160;potom si zase sedne.</p>
		</div>
</body>
</html>