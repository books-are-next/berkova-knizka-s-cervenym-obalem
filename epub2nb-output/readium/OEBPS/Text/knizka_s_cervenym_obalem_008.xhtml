<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>knizka_s_cervenym_obalem-4</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="knizka_s_cervenym_obalem-4" xml:lang="cs-CZ">
		<div class="_idGenObjectStyleOverride-1">
			<p id="_idParaDest-3" class="MLP_uroven2_kapitola ParaOverride-1">Nádraží</p>
			<p class="MLP_citat ParaOverride-1">Asinin vyskočil na vozík a&#160;dal si ruce v&#160;bok<br/>v&#160;domnění, že je hezký.</p>
			<p class="MLP_citat_autor ParaOverride-1">(A. P. Čechov)</p>
			<p class="MLP_text_bez1radku ParaOverride-1">Tak další, další, zavolala paní v&#160;okénku a&#160;udělali jsme krok vpřed. Do haly vešel příslušník, zasalutoval, dlouhými kroky přešel kolem pána s&#160;novinami, pokýval hlavou, s&#160;rukama za zády se zastavil u&#160;dveří na nástupiště, rozhlédl se, zasalutoval a&#160;vyšel ven. Pán s&#160;oranžovým nafukovacím psem stál za skleněnými dveřmi a&#160;díval se dovnitř. Tak další, řekla paní v&#160;okénku a&#160;udělali jsme krok vpřed. Na obrazovce se chvěly dva šikmé oranžové pruhy, trhly sebou, poskočily a&#160;byl z&#160;toho pán a&#160;říkal, že v&#160;Belfastu bylo mnoho mrtvých. Mami, řekla holčička, proč se tak třese? Mlč a&#160;dívej se, řekla paní v&#160;černém. Tak další, řekla paní v&#160;okénku a&#160;udělali jsme krok vpřed. Pán s&#160;oranžovým nafukovacím psem pootevřel skleněné dveře a&#160;díval se dovnitř. Mami, ať se netřese, mě to rozhněvá, řekla holčička. Dveřmi od nástupiště vešel příslušník, šel dlouhými kroky s&#160;rukama za zády, pohladil holčičku po vlasech, dvěma prsty poklepal na stolek, u&#160;skleněných dveří se rozhlédl, zhoupl se na patách, zasalutoval a&#160;vyšel ven. Pán s&#160;nafukovacím psem vešel dovnitř a&#160;zůstal stát. Tak další, další, řekla paní v&#160;okénku. Postoupila jsem a&#160;řekla, jeden do Brna. Paní se na mě podívala. Já jedu do Brna, za klukama, řekla jsem, stoupla si na špičky a&#160;dala do okénka korunu. Ale co bys tam dělala, děvče, řekla paní v&#160;okénku, dám ti jeden do Kdyně, tam jsou hezký klucí. Podala mi papírek a&#160;řekla, tak další, další. Potřebuju lístek, lístek na vlak, pošeptal mi pán s&#160;nafukovacím psem. Já jedu do Dyně za klukama, řekla jsem mu. Pán se rozhlédl, stoupl si do fronty a&#160;tiše řekl paní před sebou, já potřebuju lístek. Lístek na vlak. Paní udělala krok vpřed a&#160;holčička řekla, mami, co to mluví? Pst, řekla paní v&#160;černém, to jsou zprávy, to říká, co se kde stalo důležitého. Pán na obrazovce měl oranžový obličej, kolem ramen a&#160;hlavy se mu tetelil modrý pruh, a&#160;říkal, že při zemětřesení v&#160;Japonsku bylo mnoho mrtvých. A&#160;bude taky řikat, že nám umřel děda? zeptala se holčička a&#160;paní v&#160;okénku řekla, tak další. Pán se psem postoupil a&#160;zašeptal, já potřebuju lístek. Lístek na vlak. Ale kam byste jezdil, co vám tu chybí, další, další, řekla paní v&#160;okénku. Pán se psem stál stranou a&#160;smutně se díval. Skleněnými dveřmi vešel příslušník, prošel dlouhými kroky s&#160;rukama za zády, před televizí pokýval hlavou, u&#160;stánku zaťukal na dřevo, rozhlédl se, zasalutoval a&#160;vyšel na nástupiště. Sedla jsem si před televizi. Nám umřel děda, řekla holčička. Já jedu do Dyně, za klukama, řekla jsem. Já chci buřta, řekla holčička, náš děda rád buřty, já je teď budu jíst za něj. Pst, řekla paní v&#160;černém, není nic slyšet. Vstala jsem a&#160;šla k&#160;televizi a&#160;slyšela šepot: šéfe, došly zpravodajský pastelky! Berte, co je! Rozkaz, šéfe! Zesílila jsem zvuk a&#160;pán na obrazovce měl zelený obličej, kolem ramen a&#160;hlavy mu pulzoval červený pruh a&#160;pán říkal, že při leteckém neštěstí v&#160;Anglii bylo mnoho mrtvých. Paní, prosím vás, šeptal pán se psem. Nic, doma budete! Tak další, řekla paní v&#160;okénku. Pán svěsil hlavu a&#160;hladil oranžového nafukovacího psa. Dveřmi od nástupiště vešel příslušník, kousl do buřtu pána s&#160;novinami, řekl, v&#160;pořádku, pokračujte, zasalutoval, přešel halu dlouhými kroky, pohladil holčičku po vlasech a&#160;skleněnými dveřmi vyšel ven. Nám umřel děda, volala za ním holčička. Z&#160;ampliónu nade dveřmi se ozvalo chrr, písk, jedna jedna, pozor, hlášení! na kolej přijede vlak, konec hlášení. Pani, já eště nikdy nejel vlakem, zašeptal pán s&#160;nafukovacím psem. O&#160;nic jste nepřišel, řekla paní v&#160;okénku, podívala se na pána, podala mu pendrek a&#160;zašeptala, tumáte a&#160;běžte, běžte. Pán se psem stál u&#160;okénka a&#160;cucal pendrek. Mami, že budu jíst za dědu buřty? řekla holčička a&#160;z&#160;ampliónu se ozvalo, chrr, jedna, jedna, pozor hlášení, vlak už je za zatáčkou, za chvilku tu bude, konec hlášení. Všichni jsme vstali a&#160;seřadili se do fronty ke dveřím. Paní v&#160;pokladně s&#160;bouchnutím spustila okénko, pán se psem stál stranou a&#160;cucal pendrek. Já bych vám dala svůj lístek, řekla jsem mu, ale já ho potřebuju, to je do Dyně, za klukama. Děkuju, zašeptal pán a&#160;zavrtěl hlavou. Tak já vezmu vašeho pejska, řekla jsem. Děkuju, zašeptal pán a&#160;zavrtěl hlavou. Z&#160;ampliónu se ozvalo, jedna, jedna, pozor hlášení, vlak už jede, už je skoro tady, konec hlášení. Tak pa, pejsku, řekla jsem a&#160;dala mu pusu na oranžový nafukovací čumák. A&#160;ze psa se stal krásný nafukovací princ. A&#160;tohle se mi děje pořád, řekl pán a&#160;rozplakal se, dal mi pendrek a&#160;šel pryč. Příslušník s&#160;rukama za zády obešel frontu, pokýval hlavou, vypnul televizi a&#160;zezadu do ní zašeptal, končíme! Nastoupili jsme s&#160;princem do vlaku, naproti nám paní v&#160;černém a&#160;holčička, vedle nás pán s&#160;mastnými prsty a&#160;novinami, vlak se rozjel a&#160;příslušník a&#160;paní z&#160;okénka stáli na nástupišti a&#160;dlouho nám mávali. Cucala jsem pendrek, za okny byly vidět zelené kopce a&#160;žlutá pole a&#160;hnědé cesty a&#160;bílé domky. Mami, nebuď smutná, já se k&#160;tobě přimazlim, řekla holčička. Nafukovací princ si zamyšleně lízal ruku, a&#160;jak vlak jel, za posledním vagónem se sklápěly kulisy kopců a&#160;polí a&#160;domků a&#160;nádraží, příslušník a&#160;paní z&#160;okénka se převlékli, všechno to naložili na vůz a&#160;jeli pryč.</p>
		</div>
</body>
</html>