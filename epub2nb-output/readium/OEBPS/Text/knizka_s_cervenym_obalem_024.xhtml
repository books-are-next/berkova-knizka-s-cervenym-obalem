<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>knizka_s_cervenym_obalem-20</title>
		<link href="../Styles/idGeneratedStyles.css" rel="stylesheet" type="text/css"/>
	</head>
<body id="knizka_s_cervenym_obalem-20" xml:lang="cs-CZ">
		<div class="_idGenObjectStyleOverride-1">
			<p id="_idParaDest-19" class="MLP_uroven2_kapitola ParaOverride-1">Pohádka o&#160;šťastném konci</p>
			<p class="MLP_citat ParaOverride-1">Maugham se zasměje. Pak mi dává nejcennější<br/>radu, jakou může mladý autor dostat:<br/>„Na konci tázací věty dávejte vždy otazník.<br/>Nevěřil byste, jak je to účinné.“</p>
			<p class="MLP_citat_autor ParaOverride-1">(W. Allen)</p>
			<p class="MLP_text_bez1radku ParaOverride-1">Byla jednou jedna Holčička, a&#160;ta žila v&#160;malé chaloupce se svou babičkou. Jedly, spaly, hovadům poklízely a&#160;dobře by se byly měly, nebýt té jedné věci: Holčička byla posedlá představou, že musí něco sdělit lidstvu; toužila napsat knihu s&#160;červeným obalem. A&#160;tak psala a&#160;psala a&#160;psala; psala příběhy o&#160;chudých, ale hodných slečnách, co přeberou ženicha slečnám zlým a&#160;bohatým, psala o&#160;moudrých stařenkách s&#160;bílou loktuškou na hlavě (když si byla zjistila, že se loktuška neváže v&#160;pase), psala o&#160;statečných chlapech s&#160;mozolnatýma dlaněma, co pijou kafe z&#160;otlučených hrnků bez ucha a&#160;dlouze a&#160;temně mlčí&#160;– psala o&#160;všem, o&#160;čem četla. Vyprdni se na to, říkávala jí babička, když vidlemi přehazovala stohy papírů v&#160;její komůrce, ale Holčička psala a&#160;psala, a&#160;když toho měla plnou nůši, nasedla na moped a&#160;pílila do Města.</p>
			<p class="MLP_text ParaOverride-1">Ve Městě byla Redakce a&#160;v&#160;ní přebýval Redaktor. Hrábl do papírů, nad některými se zastavil, posunul brýle, zavrtěl hlavou a&#160;listoval dál. Pak řekl Hm a&#160;vrátil nůši Holčičce. Chtěla bych vydat knížku s&#160;červeným obalem, řekla mu Holčička. Hm, řekl Redaktor, jak jenom bych vám to&#160;–&#160;–&#160;– já to řeknu rovnou: tak takhle ne. Je to moc&#160;–&#160;–&#160;– neživé, moc schematické. Schází tomu ššťáva, není v&#160;tom cítit tenhleten&#160;–&#160;–&#160;– tep současnosti, žživot, chápete? žžživot! řekl a&#160;přimhouřil oči a&#160;zaťal pěst.</p>
			<p class="MLP_text ParaOverride-1">Aha, řekla si Holčička a&#160;jela domů a&#160;psala dál. Psala o&#160;tom, jak se jí pan učitel zeptal, čím se jednou chce živit, a&#160;ona řekla, že psaním knížek, a&#160;on se hlasitě rozchechtal; o&#160;tom, jak na podzim češe švestky, jak se jí líbí sousedovic Franta a&#160;ona jemu ne; jak chodí v&#160;létě na sena a&#160;ráno pro mlíko, jak vyšla školu a&#160;nastoupila v&#160;místní továrně na sádrové trpaslíky, jak dlouho plakala, když viděla Frantu s&#160;Boučkovic Alenou, jak dostala přidáno a&#160;postoupila do oddělení, kde se trpaslíci melou zpátky na sádru, jak se zamilovala do vedoucího samoobsluhy. Už s&#160;tim di do hajzlu, radívala jí babička, ale Holčička psala a&#160;psala a&#160;zase pílila do Města.</p>
			<p class="MLP_text ParaOverride-1">Víte, řekl jí Redaktor, je to moc&#160;–&#160;–&#160;– všední, příliš&#160;–&#160;–&#160;– soukromé, moc&#160;–&#160;–&#160;– do sebe zahleděné, je to fádní, ano, fádní. Nemá to pointu, schází tomu&#160;–&#160;–&#160;– drrrama! chápete? žžživotní drrrama! řekl a&#160;zase zaťal pěst.</p>
			<p class="MLP_text ParaOverride-1">A&#160;Holčička zas jela domů a&#160;zase psala, ale když napsala, jak Boučkovic Alena začala chodit s&#160;vedoucím samoobsluhy a&#160;ona s&#160;Frantou, nebylo to drama. Připsala tedy, že Frantu odmítla a&#160;on se zastřelil&#160;– a&#160;bylo to schéma. A&#160;tak to šlo pořád dokola. A&#160;lidé jí říkali, tak co? co dělá knížka s&#160;červeným obalem? A&#160;Holčička krčila rameny. Mezitím se zúčastnila několika literárních besed o&#160;obsahu a&#160;formě, v&#160;místním listě jí otiskli kurzívu o&#160;výrobě sádrových trpaslíků, založila literární kroužek Gramota a&#160;lidé jí začali říkat paní spisovatelko. Jenže jí táhlo na padesátku a&#160;knížka s&#160;červeným obalem stále nebyla napsána. Píšeš kraviny a&#160;práce stóji, říkávala jí babička, když kolem ní poklízela komůrku. A&#160;navečer, když ve všech chaloupkách modře blikala televize a&#160;babička seděla na zápraží s&#160;dýmkou, Holčička ve své komůrce hořce plakala: ach, já nešťastná, říkala si, jak já To jenom sdělím lidstvu, když se mi zaboha nic dramatického nepřihodí! a&#160;modlila se ke svatému Antoníčkovi: dej, ať se stane něco, o&#160;čem bych mohla napsat knížku s&#160;červeným obalem! A&#160;stalo se.</p>
			<p class="MLP_text ParaOverride-1">Kohout Mohykán uletěl na hrušku, babička vylezla za ním, šťouch­la do něj vařečkou a&#160;spadla na zem. Když Holčička slyšela kletbu a&#160;žuchnutí, spěchala pod hrušku, ale babička už se nehýbala; jen zašeptla tenounkým hláskem: mrcha jeden zasraná! a&#160;poručila duši bohu. Bylo jí sto sedm let. A&#160;Holčička plakala přestrašlivě: celý život smůla a&#160;ještě tohle, naříkala a&#160;lomila rukama a&#160;sténala a&#160;kvílela tak dlouho, dokud jí nedošlo, že Životní Drama je tu. Honem zamáčkla slzu a&#160;běžela psát. Psala o&#160;babičce, jak plivala po dvoře velkými oblouky, jak nosila dědovy boty a&#160;kouřila dědovu fajfku, jak říkala, že štěstí sere na větší hromadu, jak se i&#160;s&#160;prasetem propadla do žumpy a&#160;jak při tom klela, jak v&#160;noci chrápala a&#160;jak lezla pro Mohykána na strom.</p>
			<p class="MLP_text ParaOverride-1">Holčička pilně psala několik nocí a&#160;několik dní, a&#160;když to bylo hotovo, zas pílila do Města. Redaktor dočetl a&#160;pokýval hlavou: fajn, řekl, má to šťávu, je to o&#160;práci, berem. Jenže ten konec! Ten se musí změnit! Vyznění je příliš&#160;–&#160;–&#160;– pesimistické! Musíte tam dostat nějakou&#160;–&#160;–&#160;– naději! Musí to&#160;–&#160;–&#160;– přitakávat životu, chápete? žžživot jde dál! ta jeho síla!!! A&#160;zase zaťal pěst. Potom vzal červenou tužku a&#160;chvíli pracoval: místo „vyprdni se na to“ napsal „že tě to baví“ místo „štěstí sere na větší hromadu“ napsal „s poctivostí nejdál dojdeš“, babiččino zvolání při pádu přepsal na „eh kletě“. Poslední babiččina slova opravil na „zlořečený kur“. Tak zase přijďte, řekl a&#160;podal Holčičce rukopis.</p>
			<p class="MLP_text ParaOverride-1">Holčička radostně spěchala domů a&#160;dala se do práce. Jenomže ouha! Jak jen to udělat, aby život nekončil smrtí? Když umírá nejmíň tolik lidí, co se jich narodí? Holčička si lámala hlavu, lámala a&#160;lámala, až připsala babičce zlomenou nohu a&#160;umístila ji na lůžko. Jenomže zlomená noha ve sto sedmi letech není nadějné východisko, řekl jí Redaktor. Holčička tedy připsala pod hrušku zdatného lesníka, který&#160;– jda náhodou kolem&#160;– babičku zachytil: nepravděpodobné. Babička poté, co dopadla na zem, vstala a&#160;řekla moudrost: nepůvodní, pointa hapruje. Babička vydechla naposled, ale její duch hospodařil dál: spiritistické! Babička se změnila v&#160;bílou holubici a&#160;šířila po světě poselství míru: idealistické, násilně symbolistní, v&#160;nesouladu s&#160;ústřední postavou babičky. Babička padala opačným směrem díky náhlé změně gravitace: samoúčelná fikce, odtržená od života. Babička vůbec nedopadla: napořád padá a&#160;kleje a&#160;pokud nezemřela, kleje a&#160;padá dodnes (fatální).</p>
			<p class="MLP_text _idGenParaOverride-1">A&#160;tak se stalo, že knížka s&#160;červeným obalem nebyla nikdy dopsána.</p>
</div>
</body>
</html>