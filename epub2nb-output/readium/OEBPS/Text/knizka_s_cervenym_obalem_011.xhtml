<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>knizka_s_cervenym_obalem-7</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="knizka_s_cervenym_obalem-7" xml:lang="cs-CZ">
		<div class="_idGenObjectStyleOverride-1">
			<p id="_idParaDest-6" class="MLP_uroven2_kapitola ParaOverride-1">Velké šuby-duby</p>
			<p class="MLP_citat ParaOverride-1">Často se stává, že se vrhnu vpřed jako moře<br/>na písečný břeh. Jenomže ještě nevím, co pak.<br/>Vrhnu se vpřed, vrátím se a&#160;znovu<br/>se vrhnu vpřed.</p>
			<p class="MLP_citat_autor ParaOverride-1">(H. Michaux)</p>
			<p class="MLP_text_bez1radku ParaOverride-1">Holky já vypadám strašně, ’sim tě, ’ bych měla říkat já, ’divej ty vlasy, sedíme tu jak slepice na hřadě, fakt jak slepice, to tys tak hnala, tak poďte něco dělat, helehede Undatra! žová!!! Počkej, až ti bude stopět, dobrý večer.</p>
			<p class="MLP_text ParaOverride-1">Dobchý večech! Undatra má nové šaty a&#160;nové zuby a&#160;švy nakřivo. Já mám u&#160;nohy láhev rumu. Jídelna má: třiadvacet umakartových stolků se čtyřikrát třiadvaceti umakartovými židličkami se čtyřikrát čtyřikrát třiadvaceti kovovými nožičkami. U&#160;jedné mám tu láhev rumu. Jídelna má: zelené emailové stěny (to kdybychom po sobě házely knedlíky, tak aby se to umylo) a&#160;šedivou betonovou podlahu (to kdybychom po sobě lily polívku, tak aby se to umylo) a&#160;velká zamřížovaná okna (to kdyby sem chtěl vlézt zloděj a&#160;odnést nám třeba příbor, tak aby neodnesl). Těmi zamřížovanými okny je vidět na betonový chodníček k&#160;internátu, v&#160;němž jsme internovány; ten chodníček je prudce osvětlen reflektorem ze střechy (to kdyby ten zloděj chtěl použít hlavního vchodu, tak abychom ho viděly). Ještě bych stihla kino. Jenže mám u&#160;nohy tu láhev rumu.</p>
			<p class="MLP_text ParaOverride-1">Cába je tadyhle chlupatej, všimla sis?, jenomže Cába je normálně vůl, náhodou je epesní!, třeba epesní, ale vůl, hele, mám to vzadu dobrý? Dobrý. Nekecáš? Nekecám. Bóže, to je votrava, tak kde sou? Už dou! už dou dou ou! A&#160;přišli:</p>
			<p class="MLP_text ParaOverride-1">Zastavili se ve dveřích, kápoš za nimi rozpažil a&#160;sune je dovnitř, ušli půl metru a&#160;zůstali stát; dva vepředu udělali ještě krok, ale hned couvli: skřehotavé hahaha. Kápoš zavelel: ztichli. Kápoš hovoří: sklonili se nad ním, teniskama kopou do podlahy, drbou se na hlavě, koušou si nehty: naslouchají. Kápoš uzavřel vtipem: zdvořilé cheche.</p>
			<p class="MLP_text ParaOverride-1">Undatra je neklidně pozoruje, vrtí se na židli, uhlazuje si sukni, vstala. Jde k&#160;nim po betonové podlaze vážně a&#160;pomalu a&#160;s&#160;hlavou na stranu se tázavě dívá. Kápoš něco řekl, Undatra ukázala na nás (hahaha), kápoš ještě něco řekl, Undatra kývla, kápoš ještě ještě něco řekl, Undatra kývla a&#160;vrací se zpět. Kápoš zavelel: mručení: berou od stolku židle a&#160;sedli si do rohu proti nám a&#160;dívají se na nás, jak sedíme proti nim a&#160;díváme se na ně. Kápoš se na židli zaklonil s&#160;rukama v&#160;kapsách, nohy natáhl před sebe a&#160;hlavou kývl Undatře: Undatra tleskla, někdo se zachechtal, Undatra tleskla, je ticho.</p>
			<p class="MLP_text ParaOverride-1">Studenti! Těmito slovy nás důrazně nabádá ke kázni a&#160;mravnosti (žádné takové, vy dobche víte) a&#160;nemějme jí za zlé, že musí předběžně napomenout několik es, o&#160;kterých je jí známo, že kazí pověst internátu, školy, města i&#160;jí samé. Raději je nebude zde přede všemi jmenovat (výmluvný pohled ke stolu es), ale dá si na ně pozor (velmi dobchý pozoch). Esa vyprskla, Undatra tleskla a&#160;ujistila nás, že byli s&#160;kápošem také mladí (není-liž pchavda, soudchuchu chediteli? kápoš přikývl), zapověděla alkohol, cigarety, odchod z&#160;budovy bez povolení a&#160;popřála nám hezký večer.</p>
			<p class="MLP_text ParaOverride-1">Dívám se kolem (pravou rukou jsem nahmátla láhev) a&#160;vidím dvojici, co je spolu už od dětství a&#160;tady a&#160;jinde a&#160;pořád budou jen spolu a&#160;po maturitě se vezmou (s lahví mezi koleny jsem odšroubovala plechový uzávěr) a&#160;vidím Kamilu s&#160;víčky zelenými, jako když dostala pěstí, (dolívám kofolu rumem) a&#160;vidím v&#160;koutě sedět mrtvolu s&#160;pusou od krve&#160;– to není mrtvola, to je naše Ajrýn (zavřela jsem láhev a&#160;dala zpět) a&#160;vidím Janu se zlatými kruhy v&#160;uších a&#160;vidím, že žádná na sobě nemáme vlastní svršky, tak usilovně jsme na sobě pracovaly, a&#160;vidím, jak je to klukům jedno (napila jsem se).</p>
			<p class="MLP_text ParaOverride-1">Tři kluci se sklánějí nad magnetofonem (ať koukám jak koukám, vidím, že Tamtoho nevidím, tamtoho, co mi včera řekl, že by mi ofina slušela líp), teď k&#160;nim přišli další dva: odstrkují se, dohadují, přetáčejí kotouče&#160;– až se ozvalo zabučení, písknutí a&#160;bublání (to neni magneťák, to je normální rušička, řekla Jana), kluci jdou ke kápošovi a&#160;něco mu říkají, kápoš je vyslechl s&#160;rukama v&#160;kapsách a&#160;nohama před sebou, pak kývl Undatře, Undatra vyskočila, tleskla a&#160;oznámila kulturní vložku, z&#160;technických důvodů již nyní. Sinalá Ajrýn v&#160;černé sametové kombinéze došla líně doprostřed betonu, zadívala se nad naše hlavy, na zasklený internátní řád, a&#160;když si ho celý a&#160;podrobně pročetla, zeptala se nás smutně: Čím to… že já Manon… tak šťastna jsem?… Čím to<span class="CharOverride-1">.</span> … že já Manon… se líbím… všem? Udiveně zvedla obočí a&#160;magnetofon zařval: hej-ou-jé, uejte-minyt-mistr-poust-mén, bum-ou-ou-ou, plíííís, mistr-poust-mén… vypukla volná zábava.</p>
			<p class="MLP_text ParaOverride-1">První nastoupila nerozlučná dvojice: stoupli si vedle sebe, ona sykla: tři čtyři: a&#160;už hopsají, hlavinky jim poskakují, vlásky se třepetají, uejte-minyt, uejte-minyt, jéjéjé-jéjéjé! kvílí magnetofon a&#160;oni, sehraní z&#160;posledních tanečních, stejně ťápnou, stejně tlesknou, stejně poskočí (krásní&#160;– zdraví&#160;– mladí lidé, řekla Jana a&#160;pije můj rum přímo z&#160;láhve, na hladině se roztočil vírek, Jana se zaklání a&#160;moje tričko na ní prasklo) bacha, řekla jsem, ale Undatra nás nevidí, Undatra vzpřímeně sedí vedle kápoše a&#160;dívá se do budoucnosti, která je určitě krásná, protože Undatra se na ni usmívá.</p>
			<p class="MLP_text ParaOverride-1">Kolem nerozlučné dvojice je teď vláčný chumel a&#160;kolíbá se jak chaluhy v&#160;přílivu&#160;– uens-dej-móning-et-fajf-oklok-uen-dz-dej-bigin… stranou davu sedí důstojný repetent, s&#160;nohou přes nohu a&#160;hlavu opřenou o&#160;zeď si to všechno měří zpod přivřených víček, on&#160;– prastarý; kousek dál dvě kamarádky: ta větší si popotahuje svetr, ta menší si žvýká konečky vlasů, nedívají se na sebe a&#160;něco si říkají; kápoš se protáhl, a&#160;jak spustil ruce, pleskl dlaní o&#160;stůl: Undatra sebou trhla a&#160;vyjeveně se na něj usmívá; prosim-tě, Aznavůr, dyť nemá žádný ramena, říká Kamila a&#160;nasliněným malíčkem si roztírá černotu pod okem&#160;– jenomže já to nevidím, já vidím, že Tamten sedí támhle.</p>
			<p class="MLP_text ParaOverride-1">Dete někdo ven? Nikdo nechce, já taky ne, ale jenom tak kolem něj projdu a&#160;nepodívám se na něj&#160;– neprojdu: kývl na Janu a&#160;ta Jana, co mi vypila půl láhve rumu a&#160;co na ní prasklo moje tričko, ta Jana vstává a&#160;jde a&#160;stojí proti němu; stojí proti sobě, od pasu vzhůru nehybní, od pasu dolů zaznamenávající každou synkopu trhnutím kyčlí a&#160;kolenou, z&#160;té strnulosti teď přešli ke kratičkým napjatým krůčkům, to napětí je i&#160;v&#160;přivřených očích a&#160;v&#160;konečcích prstů&#160;– teď se prudce otočila a&#160;její černé vlasy ho pleskly do tváře (hele, nemá vona španělskou babičku? řekla jsem, ale nikdo se nezasmál), teď stojí zády k&#160;němu, přes rameno se na něj dívá a&#160;s&#160;rukama rozpaženýma hází zadkem v&#160;rytmu tohodle bítu, prasklým švem mého trička jí prosvítá černá podprsenka (nečum tak, řekla Kamila) a&#160;on se nechá šlehat těmi jejími vlasy, s&#160;přivřenýma očima a&#160;pootevřenými rty je vnímá&#160;– teď ji zezadu objal, přitáhl k&#160;sobě a&#160;roztočil, vyrolovala mu z&#160;náruče a&#160;vine se zpátky (tak nazdar! řekla Kamila a&#160;drcla svým hrnkem do mého, napila jsem se, napila jsem se, napila jsem se…).</p>
			<p class="MLP_text ParaOverride-1">Ší-lavz-jů-jé-jé-jé, hlásí magnetofon&#160;– nechceš si jít zatancovat? říká mi Ajrýn (!!!)&#160;– mládí se raduje, páska se točí, život mi utíká: vstávám. V&#160;rohu se nakupili hoši, zadupu a&#160;oni se přikrčí s&#160;čumáčky u&#160;sebe, budou rychle dýchat a&#160;trochu se třást, nejzdatnějšího vytáhnu za uši a&#160;odnesu si ho na beton… a&#160;co takhle na parket, panstvo, (volím žoviální tón) tamo se tísní tancechtivé děvy! (dneska jsem obzvlášť vtipná). Maj smůlu, máme tu karty, řekla něčí záda. Chvíli přemýšlivě okouním, jako že někoho hledám, ale stejně dobře bych mohla na místě vytěkat. Pokračuju tedy zahájeným směrem, vede ven z&#160;místnosti, tak tam jdu, dorazím do koupelny, nic tam nepotřebuju, tak vší silou kopnu do zdi. Potlesk. A&#160;opona.</p>
			<p class="MLP_text ParaOverride-1">Na mé posteli je hromada svršků, co neobstály, plácla jsem sebou a&#160;ležím na tom s&#160;rukama pod bradou&#160;–</p>
			<p class="MLP_text ParaOverride-1">– stejně jako tehdy na mezi: nalevo křoví a&#160;napravo svah a&#160;na něm já, tak to viděl Cába, když se tam zjevil, slyšela jsem, jak zrychluje, když na něj z&#160;brčálového pažitu vyjuknul bělostný zadek předsedkyně třídy, chechtala jsem se do trávy, ale kroky se vrátily a&#160;on tam stál, na té cestičce, a&#160;koukal a&#160;zíral a&#160;civěl a&#160;čuměl na mě v&#160;tom vedru, po zádech mi lezl mravenec, na noze mě šimrala tráva a&#160;po krku mi tekl pot na tváře a&#160;na bradu a&#160;z&#160;čela na nos a&#160;udělal tam kapičku, potřebovala jsem se pohnout, protáhnout, poškrábat, ale on tam pořád stál, náš soudruh profesor, a&#160;tak jsem ležela a&#160;počítala do sta, že pak vyskočím a&#160;zařvu: helevole, ženská!&#160;– při třiaosmdesáti odešel&#160;– ležím na těch hadrech, trochu se natáčím na bok, abych byla míň placatá, to kdyby někdo přišel, to kdyby si třeba někdo všiml těch pootevřených dveří a&#160;přišel, třeba Cába kdyby přišel, aby se podíval, jak jsem tu sama a&#160;nešťastná a&#160;ani nebudu slavná, ani se nedostanu na vysokou, ani se nezamiluju, už nikdy se nezamiluju a&#160;jsem strašně stará.</p>
			<p class="MLP_text ParaOverride-1">Zdola je slyšet giv-mí-e-poust-kát, drop-mí-e-lajn, ou-pn-mí-dz-dó… a&#160;nikdo nepřišel, nikdo mě nehledá, tak jdu zase dolů: zajímavá SŠ sport. typu jde po schodech dolů, pravou rukou plácá do emailové stěny a&#160;před zrcadlem zkouší ledabyle mávat tramvajenkou, jak to viděla v&#160;Praze.</p>
			<p class="MLP_text ParaOverride-1">Dvojice se mátožně kolébají, áj-dóun-lájk-jůůů-batáj-lávjů, u&#160;vydávacího okénka stojí dívka, nehtem rýpe do zdi, a&#160;jak vrtí sklopenou hlavou, dlouhé blond vlasy se jí vlní jak prapor, nemá to cenu, nefák, fakt to nemá cenu, říká a&#160;hubený kluk jí smutně ždímá ruku, Kamila vypráví o&#160;svém bratrovi, né, von je strašlivě chytrej, nežebychtó, ale fakticky, dělá vejšku, druhej semák,&#160;– a&#160;pak pchostě utek, no, říká Undatra, čmárá prstem po stolku a&#160;z&#160;kapky vína dělá sluníčko, kápoš se drží za bradu a&#160;mlčky přikyvuje; za oknem mizí silueta toho hubeného kluka.</p>
			<p class="MLP_text ParaOverride-1">Přijímám pohled, který přijmout nechci, jdeme ven, budem tam kouřit a&#160;líbat se, ani jedno mi nechutná, prkenně stojím a&#160;přes kudrnatou hlavu se dívám do tmy: dneska sem celej den myslel na to, že kdyby na mě jako zaútočila helikoptéra, tak kam bych utek, ale čeče víš, že tu moc šancí neni?&#160;– a&#160;hrajem slovní fotbal: průhledno nohou houni ničí, čímpak pakovat atributy, Týnamarý? Saldo doma magoří říkadly lyceí&#160;– eí&#160;– a&#160;mlčíme a&#160;posloucháme šššůssííííšššůůůůsssss&#160;– jak nahlas šumí strom.</p>
			<p class="MLP_text ParaOverride-1">A&#160;sedíme nazí na vlažném betonu s&#160;nohama ve vodě, co je stejně teplá jak vzduch, takže ji vnímám jen jako tekutou, taky píšeš? zeptal se lhostejně, jo, něco jo, řekla jsem, a&#160;tak mluvíme o&#160;smyslu umění, o&#160;krizi technické společnosti a&#160;o&#160;vztahu čísla dvě k&#160;náhodě, klátíme nohama a&#160;voda ve tmě měkce šplouchá.</p>
			<p class="MLP_text ParaOverride-1">Nejdřív mě studily vlasy a&#160;potom záda a&#160;pak jsem kýchla. Nerozesmáli jsme se mladým smíchem, aniž jsme znovu skočili do vody: řekl: půjdem, je chladno. Oblékli jsme se a&#160;šli.</p>
			<p class="MLP_text ParaOverride-1">!!–!–! !!–!–! pd-t-kch! pd-t-kch! vřava a&#160;vedro a&#160;rytmický dusot&#160;– !!–!, !!–!–!– horký dech se ve studených kapičkách kutálí z&#160;emailových stěn, !!–!–!, !!–!–!, tancuju jak bodnutá včelou, rum ze mě stoupá v&#160;bílých obláčcích, kluka někde ztrácím&#160;– it-voz-tventy-jírze-gou-tudej! sádžn-pepr-tačdz-bén-tuplej!&#160;– hopsám, skáču, jančím, třeštím&#160;– kdyby tak chtěl přijít Cába, vytřásla bych mu z&#160;těla tu jeho nečistou duši chemickou&#160;– smutné puntíčky Undatřina krimplenu se zvolna kladou na kápoše&#160;– oni jsou jako zvěch, jako zvěch, soudchuchu chediteli, říká a&#160;lasice, tygři a&#160;pardáli se uříceně vlní místností&#160;– jsme jedné krve ty i&#160;já&#160;– všechno se teprve stane&#160;– všechno je naše a&#160;pro nás&#160;– jsme prostě áčka a&#160;jsme si velmi sympatičtí&#160;– sádžn-pepr-lanly-hádklab-béééénd!!! (a fanfáry)</p>
			<p class="MLP_text_bez1radku_-12-0- ParaOverride-1">Únava a&#160;žízeň. Jana zmizela s&#160;repetentem, Kamila se zelenými víčky se kolébá v&#160;náručí Tamtoho mezi zasněnými dvojicemi, pí-es-ajlavjů, jůů-jůů-jů&#160;– dva kluci spěšně odvádějí třetího, vedle dospělé dvojice dívka s&#160;dlouhými blond vlasy a&#160;se zarudlýma očima, dívá se před sebe a&#160;nechce odejít, chce tady zůstat a&#160;potom třeba říct, kdyby tě to zajímalo, tak už delší dobu chodim s&#160;Bubim z&#160;béčka, to jenom kdyby tě to zajímalo&#160;– jdu k&#160;ní a&#160;povídám, nebreč, takovejch kluků je plná Praha, pojedem si vybrat, tomuhle dáš normálně pěstí a&#160;já dám Cábovi a&#160;pak eště jednomu a&#160;eště jednomu a&#160;bude to komilfo&#160;– holka se odtahuje, to mě štve, myslím to s&#160;ní dobře, chci vstát, ale židle se se mnou zhoupla a&#160;polykám spoustu slin, zavírám oči a&#160;zas je otvírám, život je někdy stchašnej, zní zleva, mžourám do místnosti, příjemně se kolíbá, holka je pryč, asi se jí nelíbila moje ofina, chce se mi něco udělat. Říct někomu pravdu do očí anebo odjet, ano, odjedu do Prahy, co je plná kluků, co s&#160;nima budu chodit, dzej kamin tu tejk mí uej haha, říkám a&#160;hloupě se chechtám, po měkké podlaze vycházím ven&#160;–</p>
			<p class="MLP_text ParaOverride-1">– zima a&#160;tma; vdechla jsem, že křiknu: jsem křižovatka všech skutečností!&#160;– ale chodník mi uklouznul, potvora, visím na plotě v&#160;bledém přísvitu luny&#160;– bledý přísvit&#160;– bledý student&#160;– komůrka v&#160;podkroví&#160;– sešitek veršů nákladem vlastním&#160;– a&#160;já se na vejšku nedostanu&#160;– a&#160;nikdo mě nemá rád&#160;– a&#160;neumím pít rum&#160;– duše chce vzhůru a&#160;tělo tíhne k&#160;zemi&#160;– zajímavá SŠ sport. typu se podrápala o&#160;drátěný plot&#160;– zhluboka dýchá&#160;– chodník se konečně zastavil&#160;– jenže takhle to nemůže skončit&#160;– takhle to přece neskončí&#160;– dneska se ještě musí něco stát&#160;– třeba někoho potkám a&#160;ještě dneska se zamiluju, začíná léto a&#160;ze země jsou divné věci&#160;– kolem uší bzučí molekuly lásky&#160;– honem, děti, kdopak jí víc nachytá? já, soudchuchu chediteli, a&#160;zamknu si ji pod postel, jelou sapmarín, a&#160;zamknu si ji pod postel&#160;–</p>
			<p class="MLP_text ParaOverride-1">– stojí tulák starý… zazpíval Tamten odněkud ze tmy a&#160;blond soprán ho doprovází&#160;– zajímavá SŠ se shovívavě pousmála&#160;– od intru pomalu jdou dva stíny,&#160;– stchašně smutno, říká jeden&#160;– a&#160;zmenšují se opačným směrem, míjejí stín hubeného kluka, co volá šeptem Blááánííí do okna nahoře, měsíc dělá pavučiny skrze větve bez listí&#160;– v&#160;srdci háárááá slyším a&#160;myslím na veliké věci, které udělám, a&#160;hned zítra pojedu kreslit do zoo a&#160;ostříhám se jako Jane Seberg a&#160;myslím na toho kluka, co ho potkám v&#160;Praze, sakra, kde jsem tohleto četla?</p>
		</div>
</body>
</html>