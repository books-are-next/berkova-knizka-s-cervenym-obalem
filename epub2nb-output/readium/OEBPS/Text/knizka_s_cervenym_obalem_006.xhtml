<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>knizka_s_cervenym_obalem-2</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="knizka_s_cervenym_obalem-2" xml:lang="cs-CZ">
		<div class="_idGenObjectStyleOverride-1">
			<p id="_idParaDest-1" class="MLP_uroven2_kapitola ParaOverride-1">Miniromán</p>
			<p class="MLP_citat ParaOverride-1">Příroda nám klade do cesty naši tupost jako past.</p>
			<p class="MLP_citat_autor ParaOverride-1">(G. Greene)</p>
			<p class="MLP_text_bez1radku ParaOverride-1">Když se táta s&#160;mámou potkali, řekli si, to je doba, co jsme se neviděli, co pořád děláš. A&#160;máma řekla, budu se asi muset vdávat. A&#160;táta řekl, proč muset a&#160;proč asi, a&#160;máma řekla, muset, protože nechci, a&#160;asi, protože to asi udělám. A&#160;táta řekl, manželství je překonaná instituce, pojď se mnou do kina. A&#160;máma řekla, seš moc hodnej, ale nemám čas. Tak šli.</p>
			<p class="MLP_text ParaOverride-1">A&#160;za týden máma řekla, honem poď na dvě deci, já jsem strašně zbabělá a&#160;schovávám se před Karlem a&#160;sama nevydržím, jak jsem zbabělá.</p>
			<p class="MLP_text ParaOverride-1">A&#160;za týden udělala státnice a&#160;řekla, to se mi ulevilo, že s&#160;nikym nechodim, a&#160;táta řekl, to bude nějakej omyl, chodíš se mnou.</p>
			<p class="MLP_text ParaOverride-1">A&#160;za měsíc řekla máma, kde jsi byl, hledala jsem tě, a&#160;táta neřekl nic a&#160;potom řekl, byl jsem na chatě se svojí malou. Máma mlčela a&#160;potom řekla, chtěla jsem ti ukázat tohle, a&#160;vyndala kalendář. A&#160;táta se na něj koukal a&#160;řekl, s&#160;tím musíme něco dělat. A&#160;máma řekla, ty si dělej, co chceš, příteli, a&#160;vstala. Táta řekl, už jsem to skončil, a&#160;máma řekla, nemusel sis dělat násilí, a&#160;šla pryč.</p>
			<p class="MLP_text ParaOverride-1">Potom vytočila číslo a&#160;řekla, ahoj Jardo, poď na dvě deci, a&#160;on řekl, pro tebe všechno, má dávná lásko, a&#160;šli. On něco říkal a&#160;díval se na mámu a&#160;máma se usmála a&#160;on řekl, holka, ty seš na tom moc špatně, koupíme lahev a&#160;půjdeme ke mně. A&#160;máma řekla, jsem husa, promiň, že jsem tě vytáhla, já jsem strašná husa. A&#160;on řekl, rozmysli si to, a&#160;máma řekla, je mi špatně zvenčí i&#160;zevnitř, nezlob se. A&#160;šla ven brečet.</p>
			<p class="MLP_text ParaOverride-1">Potom šla domů a&#160;přede dveřmi stál táta a&#160;kýchal a&#160;řekl, nesmíš se takhle toulat po nocích, nebo se nám dcera nastydne. A&#160;máma řekla, nestarej se, a&#160;táta řekl, tak už se nezlob, jsme přece oba dospělí. A&#160;máma řekla, ty máš do dospělosti daleko a&#160;můžeš se uklidnit, jenom jsem tě zkoušela. A&#160;táta řekl, jsi hrozně hloupá, škoda, že jsem si toho nevšiml dřív, a&#160;odešel. Máma stála před domem a&#160;začalo pršet. Potom šla telefonovat a&#160;řekla, ahoj Zdeno, půjč mi prosím tě nějaké věci po Honzíkovi, budu svobodná matka. A&#160;Zdena řekla, jsi cvok, jedu k&#160;tobě, přijela a&#160;řekla, proč jsi ho takhle urazila, a&#160;máma řekla, protože neví, co dělá, a&#160;je lepší starat se o&#160;jedno dítě než o&#160;dvě. Zdena dlouho mluvila a&#160;máma řekla, nelituj mě, já to zvládnu, a&#160;Zdena řekla nelituju tebe, lituju to dítě, v&#160;jedné místnosti se záchodem na chodbě, moc si o&#160;sobě myslíš. A&#160;máma řekla, za takovouhle pomoc ti pěkně děkuju, a&#160;Zdena řekla, jsi víc sobec než blázen, a&#160;šla pryč. Pořád pršelo a&#160;máma dlouho nemohla usnout a&#160;ráno přišla pozdě do práce.</p>
			<p class="MLP_text ParaOverride-1">Za týden přišla dvacetiletá slečna a&#160;řekla, Petr miluje mě. A&#160;máma řekla, gratuluju, i&#160;když mě to vůbec nezajímá. A&#160;ona řekla, Petr tvrdí, že se budete brát, ale já vím, že to není pravda, já ho znám, chodíme spolu půl roku. A&#160;máma řekla, chápu, že se ti to zdá hrozně dlouho, ale ještě pořád mě to nezajímá. A&#160;ona řekla, závidíte, protože vám je skoro třicet, ale přebrat mi Petra se vám nepodaří. A&#160;máma řekla, to ne, protože se o&#160;to nesnažím, a&#160;pozdravuj ho, a&#160;otevřela dveře.</p>
			<p class="MLP_text ParaOverride-1">Potom si zapálila cigaretu a&#160;někdo zaklepal a&#160;vešel táta a&#160;řekl, nekuř, nebo se nám dcera udusí, kde je. A&#160;máma řekla, netrap svou pubescentku, stihneš ji na schodech. A&#160;táta řekl, poslala ji sem moje matka, oznámil jsem, že se budeme brát. A&#160;máma řekla, o&#160;tom nic nevím, táta řekl, právě ti to jdu sdělit, máma se nadechla a&#160;táta řekl, mluvil jsem se Zdenou, máma se nadechla a&#160;táta řekl, můžeš být ráda, mohlas tou svou pitomostí všechno zkazit. Máma řekla, tohle je moje věc a&#160;nic od tebe nechci. A&#160;táta řekl, další důkaz, že jsi cvok, tím spíš musím být své dceři nablízku. A&#160;máma řekla, nic nemusíš a&#160;bude to kluk. Potom dlouho mluvili a&#160;máma řekla, jak to bude dál, a&#160;táta řekl, dál to bude normálně, a&#160;máma řekla, já nemám šaty.</p>
			<p class="MLP_text ParaOverride-1">Potom jela domů a&#160;řekla, budu se vdávat, a&#160;babička řekla, už jsi jednou vdaná byla. Máma řekla, čekám dítě, babička řekla, jak myslíš, dědeček řekl, bůh s&#160;tebou, a&#160;odešel. A&#160;máma řekla, tak se mějte, bereme se v&#160;červenci, pošlu vám oznámení, a&#160;odjela.</p>
			<p class="MLP_text ParaOverride-1">Za týden táta ležel na zemi a&#160;kreslil a&#160;říkal, chce to zavést plyn a&#160;vodu a&#160;udělat sprchový kout, máme do prosince co dělat. A&#160;máma řekla, myslíš, že se sem vejdeme, a&#160;táta řekl, když nebude holka moc veliká, tak jo. A&#160;máma řekla, my se vlastně vůbec neznáme, to je divný, že se nebojim. A&#160;táta řekl, na tom není nic divnýho, protože nekoušu, a&#160;na sbližování máme fůru času. Máma mu dala pusu a&#160;řekla, miluju tě, mám štěstí, že jsem tě potkala.</p>
			<p class="MLP_text ParaOverride-1">Za týden někdo zaklepal a&#160;vešel Karel a&#160;sedl si a&#160;řekl, doufám, že neruším, vypadáš báječně, a&#160;nabídl mámě cigaretu. A&#160;máma řekla, děkuju, nekouřím, co bys rád. On řekl, chtěl jsem tě jenom vidět, máma mlčela a&#160;on řekl, slyšel jsem, že s&#160;někým chodíš, doufám, že to není nic vážného, máma mlčela a&#160;on řekl, dej na sebe pozor, člověk tvého formátu by neměl zkysnout u&#160;plotny, a&#160;máma řekla, není to vážné, je to veselé, čekám dítě a&#160;budu se vdávat. On řekl, jsi naivka, plodit děti dovedou i&#160;králíci, ale specialistů ve tvém oboru je málo. Potom řekl, seženu ti doktora a&#160;můžem to dát zase dohromady, a&#160;máma řekla, děkuju, ale nechci. A&#160;on řekl, vím, že nejsem vždycky roztomilý, ale musíš pochopit, kolik má muž mého druhu starostí, na nějaké romantismy nemám čas. Máma mlčela a&#160;on řekl, mám už podrážděné nervy, protože jsem na všecko vždycky sám a&#160;nemůžu být pořád roztomilý, to prostě musíš pochopit, proto tě mám. Máma řekla, nemáš, a&#160;on řekl, nebuď hloupá, jako se mnou se nebudeš mít s&#160;nikým a&#160;nedělej drahoty, to já nemám rád, ty víš moc dobře, že to nemám rád. Máma řekla, vím, a&#160;on řekl, tak vidíš, já chci mít čisté košile a&#160;nejsem ochoten žrát konzervy, protože žena píše román. A&#160;máma řekla, říkal jsi něco o&#160;plotně, a&#160;on řekl, nechytej mě za slovo, ty mě vždycky chytáš za slovo a&#160;to mě rozčiluje, tak mě nerozčiluj a&#160;tu svoji avantýru si klidně nech, i&#160;tu nepříjemnost jsem ochoten zlikvidovat. Vidíš, další starost, a&#160;zapálil si cigaretu. Máma řekla, jak je možné, že jsem s&#160;tebou vydržela skoro dva roky, a&#160;on řekl, to já vydržel s&#160;tebou a&#160;jsem ochoten to vydržet dál, protože tě potřebuju, to přiznávám, potřebuju tě. Ale nedělej drahoty, takový poklad zase nejsi a&#160;já si klidně seženu náhradu, i&#160;když to jsou další peníze a&#160;další čas. Máma řekla, fuj. On řekl, nedělej citlivku, na to ti neskočím, nazývám prostě věci pravými jmény a&#160;jsem ochoten se o&#160;tebe postarat, říkej si tomu třeba láska. A&#160;máma řekla, to by mě ve snu nenapadlo, jdi pryč. A&#160;on řekl, jak chceš, ale v&#160;tom případě nezapomeň, že jsem tu Jugoslávii platil já a&#160;visíš mi čtyři tisíce. A&#160;máma řekla, mám opravdu víc štěstí než rozumu, ty peníze dostaneš, zmiz. A&#160;on řekl, jsi obyčejná slepice, divím se, že jsem tě měl svým způsobem rád, nicméně ti přeju lehký porod, a&#160;odešel.</p>
			<p class="MLP_text ParaOverride-1">A&#160;máma brečela a&#160;smála se a&#160;volala tátovi a&#160;táta řekl, je to spros­ťák, slíbil, že za tebou nepůjde, byl tu předevčírem. A&#160;máma řekla, miláčku, dneska jdem místo úklidu na večeři, syn touží po bifteku. A&#160;táta řekl, pro dceru všechno, ale když už jsme u&#160;toho, možná že za tebou přijde ještě matka. A&#160;máma řekla, áha. Táta řekl, buď k&#160;ní shovívavá, ona se vždycky těšila, že mi najde nevěstu, a&#160;my jsme ji jaksi obešli. A&#160;máma řekla, aha. A&#160;táta řekl, možná že nepřijde, říkal jsem jí, aby tě nechala na pokoji. A&#160;máma řekla, aha, hm.</p>
			<p class="MLP_text ParaOverride-1">A&#160;za tři dny přišla padesátiletá dáma a&#160;řekla, jdu se podívat, kdo mi bere jediného syna. A&#160;máma řekla, prosím, posaďte se, a&#160;ona řekla, můj syn je ještě dítě, nemáte právo mi ho brát. Máma se nadechla a&#160;ona řekla, berete mi jediného syna, jste prohnaná, o&#160;tři roky starší a&#160;rozvedená, jestli se nemýlím, ale jsem ochotna se s&#160;vámi dohodnout, a&#160;vytáhla peněženku. A&#160;máma zčervenala a&#160;řekla, takhle se nedohodneme, prosím, posaďte se. A&#160;ona zůstala stát a&#160;řekla, nemusíte se stydět, zřejmě jste si zjistila, z&#160;jaké je Petřík rodiny, jinak byste si ho nevybrala, a&#160;kdybyste věděla, kdo byl jeho otec, ani byste k&#160;tomu neměla odvahu. A&#160;máma řekla, neposadíte se, a&#160;ona řekla, Petřík sotva dostudoval, musí si vybudovat postavení, musím chránit své dítě. A&#160;máma řekla, na Petrově dítěti vám nezáleží? A&#160;ona řekla, a&#160;bude opravdu jeho? A&#160;máma zrudla a&#160;řekla, nevím jak vy, madame, ale já&#160;– a&#160;ona řekla, vyprošuji si urážky od nějaké&#160;– a&#160;máma řekla, je mi líto, že vás okrádám o&#160;drahocenný čas, a&#160;vstala. A&#160;ona řekla, Petřík si také není zcela jist, vím to. A&#160;máma řekla, sbohem, a&#160;otevřela dveře. Potom seděla s&#160;hlavou v&#160;dlaních a&#160;potom volala Karlovi, ale on nebyl doma.</p>
			<p class="MLP_text ParaOverride-1">Z&#160;práce šla pomalu, koupila si lístek do kina, ale zahodila ho, potom chodila po ulicích a&#160;dívala se do výkladů a&#160;na lidi a&#160;vešla do obchodu. Řekla, chtěla bych šaty, nějaké, co by mi zvedly sebevědomí. A&#160;prodavač řekl, ale to vy přece nepotřebujete, mladá paní&#160;– máma si zkusila dvoje šaty, řekla, vypadám jako porce zmrzliny, a&#160;šla pryč. Zavolala Karlovi a&#160;on řekl, já věděl, že si to princezna rozmyslí, a&#160;máma řekla, jenom částečně, potřebovala bych toho doktora. A&#160;on řekl, vidíš, že dostáváš rozum, stavím se pro tebe zítra, máma řekla ano a&#160;zavěsila.</p>
			<p class="MLP_text ParaOverride-1">Večer přišla domů a&#160;tam čekal táta a&#160;řekl, nic mi nepovídej, mluvil jsem s&#160;matkou. Máma řekla, ona má pravdu, ty nevíš, co děláš, rozmyslela jsem si to. A&#160;táta řekl, nesmysl, jste obě padlé na hlavu, pozítří má přijít chlap na plyn a&#160;já zůstanu tady, a&#160;nafoukl matraci. A&#160;máma se nadechla a&#160;táta řekl, mrzí mě, že se necháš takhle vykolejit, ale vyčtu ti to až po šestinedělí, do té doby vařím, a&#160;rozbalil šest chlebíčků. A&#160;máma zašeptala, ty jsi blázen, a&#160;táta řekl, to je omyl, já jsem tu jedinej normální. A&#160;máma řekla, a&#160;co tvá matka, a&#160;táta řekl, moje máma má zlatý srdce, panskej komplex a&#160;trošku delší vedení, do týdne jsme pozvaní na oběd. A&#160;máma řekla, už jsem si domluvila doktora, a&#160;táta řekl, ještě jednou uslyším takovou pitomost a&#160;udělám něco nepředloženýho. A&#160;máma řekla, já tě miluju, táta řekl, zatím to tak nevypadá, máma řekla, já jsem tak šťastná, a&#160;táta řekl, tak to koukej nezvorat, až na tebe je zatím všechno v&#160;pořádku, teď půjdeme provětrat dceru, četl jsem, že musíš chodit na vycházky. A&#160;máma řekla, bude to kluk, a&#160;šli na procházku a&#160;pak přišel instalatér a&#160;pak šli na oběd k&#160;pražské babičce a&#160;pak malovali a&#160;zavedli plyn a&#160;vodu a&#160;potom šli na radnici, ale táta zapomněl občanku, tak šli jindy, ale přišli o&#160;hodinu pozdě, a&#160;pak máma řekla, necháme to na pak, já se v&#160;peleríně vdávat nechci, a&#160;táta řekl, máš pravdu, dyť je to jedno.</p>
			<p class="MLP_text ParaOverride-1">A&#160;potom máma ležela v&#160;sále se zelenými kachlíčky a&#160;potila se a&#160;přišel doktor a&#160;řekl, já jsem jenom ortoped, ale vedu vám návštěvu, a&#160;přišel táta v&#160;bílém plášti a&#160;řekl, držte se, holky, musím hned pryč, aby mě tu s&#160;Honzou nenačapali, a&#160;stiskl mámě ruku.</p>
			<p class="MLP_text ParaOverride-1">A&#160;za dvě hodiny řekl jiný doktor, ještě&#160;– ták&#160;– výborně&#160;– máte dceru.</p>
			<p class="MLP_text ParaOverride-1">Umyli mě, popsali a&#160;změřili a&#160;zvážili a&#160;ukázali mi mámu. A&#160;máma řekla, jé, ta je krásná, můžu si na ni sáhnout? Jmenuju se Dita.</p>
		</div>
</body>
</html>