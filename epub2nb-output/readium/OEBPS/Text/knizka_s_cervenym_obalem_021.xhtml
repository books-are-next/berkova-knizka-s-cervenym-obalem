<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>knizka_s_cervenym_obalem-17</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="knizka_s_cervenym_obalem-17" xml:lang="cs-CZ">
		<div class="_idGenObjectStyleOverride-1">
			<p id="_idParaDest-16" class="MLP_uroven2_kapitola ParaOverride-1">Pentameron</p>
			<p class="MLP_citat ParaOverride-1">Více než kdy před tím v&#160;dějinách stojí dnes lidstvo<br/>na křižovatce. Jedna cesta vede k&#160;zoufalství<br/>a&#160;naprosté beznaději. Druhá k&#160;úplnému vyhynutí.<br/>Doufejme, že budeme dost moudří<br/>a&#160;vybereme si správně.</p>
			<p class="MLP_citat_autor ParaOverride-1">(W. Allen)</p>
			<p class="MLP_text_bez1radku ParaOverride-1">Cítím se lépe. Sladím umělými sladidly, platím umělými platidly a&#160;je mi lépe. Den ze dne je mi lépe a&#160;lépe. Jen dobře mi pořád není.</p>
			<p class="MLP_text ParaOverride-1">(Včera byl zadržen třiatřicetiletý N. N. při nelegálním pokusu o&#160;přechod státních hranic. Zadržený byl již v&#160;minulosti několikrát trestán za pokus o&#160;nelegální přechod státních hranic.</p>
			<p class="MLP_text ParaOverride-1">Nepřátelské armády mají nejen píky, ale i&#160;bodáky.</p>
			<p class="MLP_text ParaOverride-1">Tmavé dítě s&#160;nafouklým bříškem a&#160;očima plnýma much.)</p>
			<p class="MLP_text ParaOverride-1">Zavřete to, řekla jsem.</p>
			<p class="MLP_text ParaOverride-1">(Policie do demonstrantů. Demonstranti do policie.)</p>
			<p class="MLP_text ParaOverride-1">Tak já to zavřu, ne? řekl krásnej Uchytil, co před náma tají svoji holku.</p>
			<p class="MLP_text ParaOverride-1">(Sedící demonstranti jsou nakládáni do autobusů. Kluk leží na zemi a&#160;rukama si chrání hlavu. Policista do něj kope bagančatem. Krev na dlažbě.)</p>
			<p class="MLP_text ParaOverride-1">Tý vole, řekl Píďa.</p>
			<p class="MLP_text ParaOverride-1">Fakt, zavřete to, povídá Huptych.</p>
			<p class="MLP_text ParaOverride-1">(Vojáci se brodí rákosím. Vojáci nad mrtvými. Mrtví: poskládaní na zemi jako zajíci po honu.)</p>
			<p class="MLP_text ParaOverride-1">Já na to taky nechci koukat, řekla Míša nymfomanka.</p>
			<p class="MLP_text ParaOverride-1">(Saka. Kravaty. Mramor. Záplava sak. Potlesk. Blesky a&#160;mikrofony. Továrna. Jiná továrna. Ještě továrna.)</p>
			<p class="MLP_text ParaOverride-1">Náhodou, na Kubánce mi nešahejte, řekl Píďa.</p>
			<p class="MLP_uroven3_nadpis ParaOverride-1">Příběh první</p>
			<p class="MLP_text_bez1radku ParaOverride-1">Tady teď dělá spousta Kubánců, viď, povídá Píďa.</p>
			<p class="MLP_text ParaOverride-1">Prej byli všichni v&#160;Maroku, řekl krásnej Uchytil, co před náma tají svou holku.</p>
			<p class="MLP_text ParaOverride-1">A&#160;jak tak jde ten průvod, myslim jako prvomájovej&#160;– znáš to, ne? povídá Píďa.</p>
			<p class="MLP_text ParaOverride-1">Pod mostem Mirabeau se Seina líně valí, povídá Huptych.</p>
			<p class="MLP_text ParaOverride-1">No&#160;– a&#160;z&#160;tlampačů nad tím dechovka. A&#160;pak přišli ty Kubánci: tý vole: bílý košile, samba, Kuba si, jenky no&#160;– voni přeřvali i&#160;ty tlampače.</p>
			<p class="MLP_text ParaOverride-1">Voni hrozně rádi demonstrujou, řekla Míša nymfomanka.</p>
			<p class="MLP_text ParaOverride-1">A&#160;pak přešli&#160;– a&#160;zase normálka&#160;– jaks to řikala?</p>
			<p class="MLP_text ParaOverride-1">Pod mostem Mirabeau se Seina líně valí, povídá Huptych.</p>
			<p class="MLP_text ParaOverride-1">No&#160;– a&#160;jedna ženská z&#160;tribuny, jak byla rozparáděná, do toho ticha zařvala: ať žijí doudlebáci!!!</p>
			<p class="MLP_text ParaOverride-1">– a nějakej člověk, co šel zrovna pod tribunou, se tak nějak&#160;– zvláštně&#160;– jakoby probral&#160;– a&#160;povídá jí: dobrý den…!</p>
			<p class="MLP_text_bez1radku_-12-0- ParaOverride-1">(Za takzvanou hladovou stávkou stojí zájmy cizích mocností.</p>
			<p class="MLP_text ParaOverride-1">V&#160;zemi je takzvaný hlad.</p>
			<p class="MLP_text ParaOverride-1">Obě delegace pak položily věnce na hrob neznámého vojína.</p>
			<p class="MLP_text ParaOverride-1">Dokonalá organizace přináší výsledky.</p>
			<p class="MLP_text ParaOverride-1">Grilované kuře lze s&#160;úspěchem rozemlít do karbanátků.</p>
			<p class="MLP_text ParaOverride-1">Vedení podniku se usneslo, že musí dojít k&#160;závěru.</p>
			<p class="MLP_text ParaOverride-1">Mladým učnicím se nový internát líbí.)</p>
			<p class="MLP_text ParaOverride-1">Na těchhle sedmnáctkách je nádherný, jak voni maji nový, svěží, nevošahaný vobčanky, povídá Huptych. S&#160;takovou holkou je radost se nechat legitimovat, povídá Píďa.</p>
			<p class="MLP_text ParaOverride-1">Já měl kamaráda, povídá krásnej Uchytil, co před náma tají svoji holku, to byl ďábel.</p>
			<p class="MLP_uroven3_nadpis ParaOverride-1">Příběh druhý</p>
			<p class="MLP_text_bez1radku ParaOverride-1">On si třeba stoupnul do fronty v&#160;drogérii a&#160;přes hlavy těch stařenek zařval k&#160;pokladně: máte prosim vás ty prezervatývy s&#160;kachničkama?!&#160;– A&#160;jednou štípal dříví a&#160;kolem něj lítaly vosy. Že měl ruce plný, tak jim jenom nadával, ale pak mu jedna sedla na rameno&#160;– a&#160;on, jak ji chtěl hlavou shodit, tak si ji vmáčknul do ucha. To ho naštvalo, tak tu druhou, co si mu sedla na stehno, vší silou praštil. Jenomže zapomněl, že má v&#160;ruce sekyru. Následkem čehož dostal velorex.</p>
			<p class="MLP_text_bez1radku_-12-0- ParaOverride-1">Když slyšim, jak se řehtáš, tak tě nechci vidět nasranou, řekl mi Huptych.</p>
			<p class="MLP_text ParaOverride-1">(Mladík v&#160;bundě US Army nám pomalu, zřetelně říká, co si máme myslet o&#160;situaci ve světě. Druhý to může jen potvrdit, protože. První zdůrazňuje: netoliko, avšak! Vezměme v&#160;úvahu a&#160;připočtěme k&#160;tomu. Proto, a&#160;proto, tedy, tudíž, a&#160;tak: směšné. Lživé a&#160;rádoby. Podívejme se na kreslené schéma. Děkuji za pozornost.)</p>
			<p class="MLP_text ParaOverride-1">Já jednou znala kluka, řekla jsem</p>
			<p class="MLP_uroven3_nadpis ParaOverride-1">Příběh třetí</p>
			<p class="MLP_text_bez1radku ParaOverride-1">Tomáš se jmenoval. A&#160;ten Tomáš jednou s&#160;kamarádem močil před hospodou, a&#160;jak tam tak stáli a&#160;dívali se do krajiny, tak se vsadili, kdo má hysteričtější holku. A&#160;najednou z&#160;tý hospody vyběhla Tomášova Jája, vrazila mu z&#160;každý strany facku a&#160;zase zaběhla. A&#160;tak Tomáš vyhrál stovku.</p>
			<p class="MLP_text_bez1radku_-12-0- ParaOverride-1">Se ženskejma je to těžký, řekl Huptych.</p>
			<p class="MLP_text ParaOverride-1">Jenomže bez nich je to votrava, řekl krásnej Uchytil, co před náma tají svoji holku.</p>
			<p class="MLP_text ParaOverride-1">Bez nich je to nemožný! řekla Míša nymfomanka.</p>
			<p class="MLP_text ParaOverride-1">Víš, co říká Pepík Souchop? že se ženskejma se nemá spát, protože se jim to líbí, řekl Píďa.</p>
			<p class="MLP_text ParaOverride-1">(Svěží, vlídná, usměvavá. Sametovým kontraaltem nás srdečně zve: vrcholky bříz. Dívčí chorál. Březový háj se s&#160;námi točí. Muž jede na koni. Žena sedí u&#160;okna. Má bílou režnou halenu, v&#160;ní dva těžké prsy. Mlčí. Obcházíme ji a&#160;prohlížíme ze všech stran. Zaklání hlavu: díváme se jí do nosu.</p>
			<p class="MLP_text ParaOverride-1">A: zaoknynelítostnývítrrvelistízestromůježsejenneradypoddávajíprávěnastupujícímupodzimuajeholistíanelítostnémuvětrukterýrvelistízestromů. Muž jede na koni. Žena se dívá z&#160;okna: dlaní si přejela čelo. Muž rozhodil rukama a&#160;spadl z&#160;koně. Žena se dívá z&#160;okna na nelítostný vítr, který atakdále. Čísi kloubnatá ruka ji ztěžka, jako kravku, popleskává po temeni. Muž leží v&#160;navátém listí, nad ním se pase kůň. Titulky.)</p>
			<p class="MLP_text ParaOverride-1">Už jsem vám říkal o&#160;tý fiatce? O&#160;tom kabrioletu? Jak ten frantík, že s&#160;tim mermomocí zaparkuje vedle náklaďáku? A&#160;jak najednou kouká, že sedí po ramena zasypanej v&#160;uhlí? řekl Píďa.</p>
			<p class="MLP_text ParaOverride-1">Už jo, řekli jsme.</p>
			<p class="MLP_text ParaOverride-1">Tak nic, řekl.</p>
			<p class="MLP_text ParaOverride-1">Já měl jednou noční, povídá Huptych,</p>
			<p class="MLP_uroven3_nadpis ParaOverride-1">Příběh čtvrtý</p>
			<p class="MLP_text_bez1radku ParaOverride-1">a přišel ke mně pacient, bílej jak křída, a&#160;celej se třás.</p>
			<p class="MLP_text ParaOverride-1">Povídám: co je? a&#160;on řiká: pane ošetřovateli, já se strašně bojim, že bude třetí světová válka…!</p>
			<p class="MLP_text ParaOverride-1">Co jsem s&#160;nim měl dělat, viď&#160;– tak jsem ho přikurtoval…</p>
			<p class="MLP_text_bez1radku_-12-0- ParaOverride-1">– zbláznit se je taky forma lásky&#160;–</p>
			<p class="MLP_text ParaOverride-1">– boží semeno se valí tmou a&#160;my se v&#160;něm vzdalujeme&#160;– něco už vychladlo, něco je plyn, na něčem je na zlomek blešího škytnutí trošku kyslíku a&#160;trošku vodičky a&#160;trošku travičky&#160;– teď jsme tu i&#160;my! a&#160;máme celý život před sebou!!!</p>
			<p class="MLP_text ParaOverride-1">Co s&#160;tím budem dělat? Celou tu dobu?</p>
			<p class="MLP_text_bez1radku_-12-0- ParaOverride-1">(Šest stříbrných dívek na nohách o&#160;něco delších, podpatcích o&#160;něco vyšších, v&#160;kalhotách o&#160;něco užších a&#160;kloboucích o&#160;něco širších, než je nad míru, vyběhlo na stříbrné stupně, na nichž se točí obrovské koule ze zrcadlových plošek, které pableskují na těla stříbrných dívek, která srší do soustavy zrcadel, která jiskří ze všech sil&#160;–</p>
			<p class="MLP_text ParaOverride-1">– středem vbíhá studená zlatovláska, ano, je to anděl! září v&#160;tříšti paprsků a&#160;pablesků, stoupá po stříbrných schodech vzhůru, ano, usmívá se na nás&#160;– ano, kývá nám: na tebe! na mě! hej ty tam! svět je tady kvůli nám! kvůli nám dvěma! hej! ty! ano, tebe myslím! zahoď starosti! podívej, jak báječně se blyštím! pojď se mnou na výlet! máme svůj malý byt! barevný jsou šňůry aut! zrovna na tebe čekám! tak buď přece šťastný! vždyť je to tak snadné! podívej! stačí se třpytit a&#160;tančit a&#160;smát jako já!!!)</p>
			<p class="MLP_text ParaOverride-1">– frigidní tango sterilních snů v&#160;barevných obláčcích umělé páry&#160;–</p>
			<p class="MLP_text ParaOverride-1">– a&#160;já si píchnu do žíly panáka rumu, abych líp trávila myšlenky nebožtíků, co četli myšlenky nebožtíků, co četli&#160;– (et cetera –)</p>
			<p class="MLP_text ParaOverride-1">– a&#160;pošlu to dál&#160;–&#160;–&#160;–</p>
			<p class="MLP_text ParaOverride-1">– a&#160;potom posbírám všechny své hračky, abych jim uvěřila&#160;–</p>
			<p class="MLP_text ParaOverride-1">–&#160;a&#160;shledám své ostatky a&#160;přilehnu k&#160;tobě&#160;–</p>
			<p class="MLP_text ParaOverride-1">– pojď ke mně blíž&#160;– ještě blíž&#160;–&#160;– ještě&#160;–&#160;–&#160;– je mi zima…</p>
			<p class="MLP_text ParaOverride-1">Povídalas, že už nekouříš, řekl Píďa.</p>
			<p class="MLP_text ParaOverride-1">Víš, jak dlouho budeme mrtví? řekla jsem.</p>
			<p class="MLP_text_bez1radku_-12-0- ParaOverride-1">(Stín suché větve. Plápolající svíce. Muž se dívá jinam&#160;– teď si nás všiml: bolestně se usmál a&#160;přečetl z&#160;desek, že miluje lidi. Cítí se jedním z&#160;nich, opravdu: je jako obyčejný člověk. Jako každý z&#160;nás. Hrozně by chtěl být dělníkem u&#160;pásu. Anebo horníkem: fáral by s&#160;chlapama a&#160;byl by celý od mouru. Miluje život. Je hrozně rád naživu. Věří, že člověk zvládne vesmír těmahle rukama.)</p>
			<p class="MLP_text_bez1radku_-12-0- ParaOverride-1">Co jestli ho nevezmou do krytu, až půjdem od válu&#160;– tedy lidstvo&#160;–</p>
			<p class="MLP_text ParaOverride-1">co si pak asi ty štěnice, švábi a&#160;štíři počnou s&#160;našima knihovnama…?</p>
			<p class="MLP_text ParaOverride-1">Myslím, že jsme první na světě v&#160;počtu básníků na hlavu, řekla jsem. Tohle je normální plavčík, povídá Píďa&#160;– a&#160;všichni jsme se chvíli řehtali. (tehdy jsme totiž řekli: my chceme časopis! a&#160;oni: na co časopis, když neumíte psát?</p>
			<p class="MLP_text ParaOverride-1">a my: takže nesmíme do bazénu, dokud se nenaučíme plavat?</p>
			<p class="MLP_text ParaOverride-1">a oni: to my se učili plavat v&#160;rybnících a&#160;tůních!</p>
			<p class="MLP_text ParaOverride-1">a my: jenomže tam je dneska koupání zakázáno!</p>
			<p class="MLP_text ParaOverride-1">a tak pořád dokola, tři a&#160;půl hodiny.)</p>
			<p class="MLP_text ParaOverride-1">Já jednou potkala známýho, povídá Míša nymfomanka</p>
			<p class="MLP_uroven3_nadpis ParaOverride-1">Příběh pátý</p>
			<p class="MLP_text_bez1radku ParaOverride-1">po děsně dlouhý době. Já o&#160;něm jenom slyšela, že se má dobře. Proklatě setsakramentsky až moc dobře že se má. A&#160;jak ho vidim, tak se k&#160;němu hrnu a&#160;volám: ahoj! On nejdřív, že nic, pak mu to asi bylo samotnýmu blbý, tak povídá taky: ahoj. A&#160;já povídám: jak se máš? A&#160;on na to: ále, to víš… A&#160;já řekla: no&#160;– já vim… A&#160;on se na mě zblízka podíval a&#160;zasyčel: neser neser!&#160;– a&#160;šel pryč.</p>
			<p class="MLP_text_bez1radku_-12-0- ParaOverride-1">Dokud nás nějaká větší suma nerozdělí! volá Píďa. Na nás je krásný, že jsme jedni z&#160;nejstarších mladých začínajících autorů ve střední Evropě, řekla jsem&#160;–</p>
			<p class="MLP_text ParaOverride-1">– a&#160;mou duši zalehl nehybný smutek „středňáka“&#160;–&#160;–</p>
			<p class="MLP_text ParaOverride-1">– opadlo němé burácení hlubin uvnitř&#160;–</p>
			<p class="MLP_text ParaOverride-1">– odstěhoval se Ahasver&#160;–</p>
			<p class="MLP_text ParaOverride-1">– a&#160;budoucnost&#160;– předem přijata, předem pochopena&#160;– přichází jako čerstvá minulost&#160;–</p>
			<p class="MLP_text ParaOverride-1">– dívám se zevnitř své příští mrtvoly s&#160;tísnivým pocitem, že někde&#160;– něco&#160;–&#160;–&#160;– nesouhlasí&#160;–&#160;–&#160;–</p>
			<p class="MLP_text ParaOverride-1">– pojď ke mně blíž&#160;– je mi zima…</p>
			<p class="MLP_text_bez1radku_-12-0- ParaOverride-1">Ať žije bazén pro mladou literaturu! volám, abychom se ještě zasmáli.</p>
			<p class="MLP_text ParaOverride-1">Nojo, Louny… řekl Píďa.</p>
			<p class="MLP_text ParaOverride-1">Tam byla ještě Zuzana, řekl Huptych.</p>
			<p class="MLP_text ParaOverride-1">Hm, řekla jsem.</p>
			<p class="MLP_text ParaOverride-1">Co k&#160;tomu taky říct.</p>
			<p class="MLP_text_bez1radku_-I-_-12-0- ParaOverride-1">(in memoriam Zuzany Trojanové)</p>
		</div>
</body>
</html>