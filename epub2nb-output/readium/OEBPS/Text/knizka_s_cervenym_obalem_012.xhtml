<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>knizka_s_cervenym_obalem-8</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="knizka_s_cervenym_obalem-8" xml:lang="cs-CZ">
		<div class="_idGenObjectStyleOverride-1">
			<p id="_idParaDest-7" class="MLP_uroven2_kapitola ParaOverride-1">Začátky</p>
			<p class="MLP_citat ParaOverride-1">Každá situace má smysl, jen ho najít.</p>
			<p class="MLP_citat_autor ParaOverride-1">(B. Spinoza)</p>
			<p class="MLP_text_bez1radku ParaOverride-1">Hele a&#160;budeme si psát, poď si slíbit, že si budeme psát.</p>
			<p class="MLP_text ParaOverride-1">V&#160;kolik to jede?</p>
			<p class="MLP_text ParaOverride-1">Je čas. Ty, hele, vážně, jo? Že každá, jak dostane dopis, tak ihned napíše, jo?</p>
			<p class="MLP_text ParaOverride-1">Ta větší kývla a&#160;dívá se na zadní lavičku, sedí tam žena a&#160;muž, ona se sklání přes veliké břicho a&#160;hledá v&#160;tašce, vyndavá housku, dává ji jemu a&#160;dívá se, jak ji pomalu rozvírá, listuje salámem, zavírá, pečlivě ji urovnal v&#160;prstech a&#160;kousl.</p>
			<p class="MLP_text ParaOverride-1">Mně to připadá blbý, řekla ta menší, fakt, nejdřív sem se hrozně těšila, ale teďkon je mi to blbý, víš?, že sme tam byly spolu a&#160;tady taky furt spolu a&#160;teďkon tam mám jet sama, je to&#160;– no blbý, no, řekla a&#160;trochu se usmála.</p>
			<p class="MLP_text ParaOverride-1">Tam přece nebudeš sama.</p>
			<p class="MLP_text ParaOverride-1">Nojo, ale stejně. Ta menší vzdychla, dívá se na hodinky, na ty dva za nimi a&#160;potom před sebe, jéžíš! řekla a&#160;ťukla se do čela, já chtěla zavolat Petrovi, ty hele, řekni mu, jestli ho uvidíš&#160;– anebo nic.</p>
			<p class="MLP_text ParaOverride-1">Co mu mám říct?</p>
			<p class="MLP_text ParaOverride-1">Ne, nic, to je fuk.</p>
			<p class="MLP_text ParaOverride-1">A&#160;co?</p>
			<p class="MLP_text ParaOverride-1">Nic, jenom, no prostě&#160;– no že sem odjela, no. Anebo ne. Ne, fakt, nic. Ta menší si prsty pročísla vlasy, dívá se na velké nádražní hodiny, na ty dva s&#160;houskou a&#160;potom na kolej. Dneska ti se mi zdálo, zavrtěla hlavou, že to byl omyl, že se tam spletli či co a&#160;že sem se musela vrátit. I&#160;s&#160;těma kuframa. Páni, to by byla psina, kdyby se spletli! Krátce se zasmála.</p>
			<p class="MLP_text ParaOverride-1">Ta větší neřekla nic.</p>
			<p class="MLP_text ParaOverride-1">Žena se přes břicho sehnula k&#160;tašce, vyndala láhev, sejmula víčko a&#160;nabídla muži: napil se, otřel rty hřbetem ruky, vrátil jí láhev a&#160;kousl do housky.</p>
			<p class="MLP_text ParaOverride-1">Už tu měl bejt, řekla ta menší, vlastně ne, za osm minut. Já sem ti tak nervózní!</p>
			<p class="MLP_text ParaOverride-1">Velkými dveřmi od nádražní haly sem vešla vysoká stařena, rychle se rozhlédla, popošla několik kroků a&#160;zůstala stát. Před sebou tlačila dětský kočárek.</p>
			<p class="MLP_text ParaOverride-1">Hele, hele, Kvačka!</p>
			<p class="MLP_text ParaOverride-1">Nekoukej tam, řekla ta větší.</p>
			<p class="MLP_text ParaOverride-1">To je dost strašný, co? Ta menší se dívá, jak stařena jede na konec perónu, prudce se otáčí a&#160;rychle jde zpět, něco si brouká a&#160;veliké pánské boty jí klapou. Ta větší se dívá do země. Prej uhranula Bechtoldovic Yvettu, co má kluka s&#160;tim pyskem, řekla ta menší, já sem ti tak ráda, že vocaď vypadnu.</p>
			<p class="MLP_text ParaOverride-1">Stařena přijíždí k&#160;nim; žena s&#160;břichem si zakrývá oči, muž s&#160;houskou ji drží za ruku, a&#160;jak je kočárek míjí, zahlédl vevnitř dvě hadrové panny s&#160;puklými čely.</p>
			<p class="MLP_text ParaOverride-1">To sou teda konce.</p>
			<p class="MLP_text ParaOverride-1">No, dyť už vypadneš, za čtyři minuty.</p>
			<p class="MLP_text ParaOverride-1">Co je? Já sem tě naštvala? Ta menší vytáhla obočí, Jano, já sem fakt ráda, že seš tu se mnou, i&#160;sem našim řekla, aby sem nešli, že tu budem spolu, a&#160;je mi to blbý, že jedu sama, fakt, ale dyť je to přece jen rok a&#160;ty se zas přihlásíš a&#160;oni tě vezmou, na tuty, Jano, ta menší mluvila rychle a&#160;trochu ostře, všechno ti pošlu, říkala, všechno, i&#160;knížky i&#160;přednášky, vždycky to přepíšu a&#160;pak ti to pošlu a&#160;ty se budeš učit a&#160;pak vždycky přijedeš, třeba v&#160;neděli, a&#160;někam pudem a&#160;ten rok uteče a&#160;ani nebudeš vědět a&#160;budem tam spolu.</p>
			<p class="MLP_text ParaOverride-1">Ta větší vzdychla a&#160;sklonila hlavu: vysoká stařena projela kolem, zvolnila a&#160;chce něco říct&#160;– ne, to se té větší jen zdálo. Ti dva vzadu vstali z&#160;lavičky a&#160;stoupli si na šedý obrubník před první kolejí, zády k&#160;nim, zády k&#160;té stařeně.</p>
			<p class="MLP_text ParaOverride-1">Ale to nemůžeš bejt zas tak pasívní! Ty musíš, já ti to řeknu, já na tvym místě bych to tu zapíchla a&#160;normálně bych si tam vzala hospodu anebo úklid anebo k&#160;pumpě, cokoliv, chápeš? prostě… já nevim, já ti to neumim říct… člověk se musí rozhodnout a&#160;využít všechny možnosti a&#160;zkoušet to znova a&#160;znova a&#160;umět se něčeho vzdát, protože… ta menší se rozhlédla, co tady? Likvidovat účty. A&#160;za pět let ti možná přidaji. A&#160;pak se vdáš a&#160;budeš mít děti. A&#160;to je teda podle mě zabitej život. No řekni!</p>
			<p class="MLP_text ParaOverride-1">Asi jo.</p>
			<p class="MLP_text ParaOverride-1">No to asi určitě! Koukni se na Píšťu! Ta taky řikala, že se nikdy nevdá, a&#160;vdala se. A&#160;řikala, že ne.</p>
			<p class="MLP_text ParaOverride-1">Ta větší se dívá do země a&#160;koulí kamínek špičkou tenisky, ti dva s&#160;houskou se na ně ohlédli. Potišejc, řekla ta větší.</p>
			<p class="MLP_text ParaOverride-1">Ale já to myslím vážně. Já teda osobně se vdávat nebudu. Nevím jak ty, ale já ne. Proto jde také člověk studovat&#160;– ta menší teď mluví zvolna a&#160;spisovně&#160;– aby pak dělal svou práci. A&#160;myslím, že každý, kdo chce něco dokázat&#160;– pak mávla rukou, já tady kecám a&#160;vlak třeba nejede a&#160;třeba mě vyhoděj a&#160;tebe vezmou, to bude psina! ta menší se zasmála, jestli mě vyhoděj a&#160;tebe vezmou, to se teda smíchy potrhám!</p>
			<p class="MLP_text ParaOverride-1">Ta větší se na ni dívala.</p>
			<p class="MLP_text ParaOverride-1">No co, možný je všecko, řekla ta menší a&#160;trhla rameny. A&#160;zase znám spoustu pitomců, co mají vejšku a&#160;nic. To chce to dotáhnout do konce. Nasadit tempo a&#160;jet. Nebo snad toužíš se vyvdat a&#160;vařit a&#160;žehlit a&#160;prát a&#160;já nevim co?</p>
			<p class="MLP_text ParaOverride-1">No to ne, řekla ta větší.</p>
			<p class="MLP_text ParaOverride-1">Tak vidíš, sakra kde je ten vlak!</p>
			<p class="MLP_text ParaOverride-1">Mě teda sporák vůbec neláká.</p>
			<p class="MLP_text ParaOverride-1">Já se snad pudu zeptat, co je s&#160;tim vlakem, ne? ta menší se neklidně rozhlédla: kromě nich jsou tu jen ti dva a&#160;stařena s&#160;kočárkem.</p>
			<p class="MLP_text ParaOverride-1">Sem potkala Hedviku, řekla ta větší, nesla dvě tašky a&#160;deset minut mi řikala, jaký kde maji maso. Ta menší se dívala k&#160;velikým dveřím, vyšel z&#160;nich malý muž, pohlédl k&#160;hodinám a&#160;zavrtěl hlavou. Ta menší šla k&#160;němu, promiňte, řekla mu, čekáte na rychlík do Prahy ve dvanáct čtyřicet?</p>
			<p class="MLP_text ParaOverride-1">To čekám, řekl muž, má čas tři a&#160;půl minuty, jde jim to napřed. Děkuju, řekla ta menší, znovu se rozhlédla, pak vzala za kliku zamčených dveří s&#160;tabulkou Náčelník a&#160;šla zpět ke kufrům.</p>
			<p class="MLP_text ParaOverride-1">Ti dva, paní s&#160;břichem a&#160;pán bez housky, si šli zase sednout, vysoká stařena zůstala daleko, kolíbá kočárkem, něco si brouká a&#160;do taktu k&#160;tomu kývá hlavou, malý pán, vzpřímený s&#160;rukama v&#160;kapsách, stojí u&#160;kolejí a&#160;velkými oblouky plive na černou trávu mezi pražci.</p>
			<p class="MLP_text ParaOverride-1">To je teda úroveň, řekla ta menší.</p>
			<p class="MLP_text ParaOverride-1">Víš co? řekla ta větší, teďkon mě napadlo, že bych tam mohla jet s&#160;tebou. Že bych do tý školy chodila s&#160;tebou, víš? Jak si řikala, to o&#160;těch přednáškách, že bych si je normálně mohla psát sama, víš?</p>
			<p class="MLP_text ParaOverride-1">Tady nikdo nic neví, řekla ta menší, nikdo tu není, nikoho nezajímá, že nejede vlak, bůhví, jestli tohle je vůbec nádraží.</p>
			<p class="MLP_text ParaOverride-1">Já myslela, hele, řekla ta větší a&#160;vzala tu malou za rukáv, že bych tam teď mohla jet s&#160;tebou, třeba bych párkrát přespala u&#160;tebe, než by se něco našlo, a&#160;potom normálně&#160;– nemyslíš?</p>
			<p class="MLP_text ParaOverride-1">Mohla bys za mě u&#160;zkoušek fungovat jako mý lepší já, řekla ta menší a&#160;nahlas se zasmála, ale to nepude, anžto vlak nejede.</p>
			<p class="MLP_text ParaOverride-1">Ne, počkej, vážně, teď normálně nasednu a&#160;pak pošlu telegram a&#160;ty mi nebudeš muset nic posílat, protože budu ty přednášky poslouchat s&#160;tebou. Potom mě přece museji vzít!</p>
			<p class="MLP_text ParaOverride-1">Ta menší se přestala smát, pro-sim-tě, řekla pomalu a&#160;vrtěla hlavou, du zjistit, co je s&#160;tim vlakem, řekla a&#160;rychlými kroky šla ke dveřím do haly. Stařena s&#160;kočárkem se znovu rozjela, jde rychle a&#160;veliké pánské boty jí klapou, ta větší se za ní dívá, jak jde kolem malého pána, co plive na pražce, a&#160;kolem velikých dveří, jimiž se vrací ta menší: tady je možný všecko, řekla, když přišla, tady se věří na uhranutí těhotnejch a&#160;vlaky nejezděj a&#160;nikdo nic neví, už abych byla pryč, vzdychla a&#160;vzala kufry, posunula je o&#160;kousek dopředu a&#160;zase vzdychla. Ty, hele, ale teď se mnou nemůžeš, řekla pak, fakticky, vážně, nejde to.</p>
			<p class="MLP_text ParaOverride-1">To byl vtip, řekla ta větší, se divim, žes na to skočila. To byl teda fór! Už sem se lekla, řekla ta menší a&#160;nahlas se zasmála.</p>
			<p class="MLP_text ParaOverride-1">Tys byla nějak moc chytrá, víš, jak si řikala to o&#160;tom umět se něčeho vzdát, řekla ta větší, to víš, že do žádný Prahy nepojedu, neboj, ani teď, ani jindy, co bych tam dělala, já a&#160;v&#160;Praze, uchichtla se, já a&#160;v&#160;Praze a&#160;na vejšce, to by byl fór!</p>
			<p class="MLP_text ParaOverride-1">Co je ti? Ty nejseš normální, ty tam přece za rok pudeš, tak co?</p>
			<p class="MLP_text ParaOverride-1">To nic, to byl taky fór, řekla ta větší a&#160;amplión zachrčel, že rychlík do Prahy přijíždí na třetí kolej. Malý pán plivl, pán bez housky políbil ženu na čelo a&#160;dívky se sehnuly ke kufrům: ta větší vzala ten větší, ta menší vzala ten menší a&#160;vlak hlučně zastavil. Prosím, řekl pán bez housky a&#160;podržel té menší dveře, ta větší jí podala kufry. Pak dveře bouchly, výpravčí zapískal a&#160;vlak se rozjel. Stařena s&#160;kočárkem a&#160;paní s&#160;břichem a&#160;ta větší mávaly. Ta menší se za sklem smála a&#160;rukama říkala, že to okno nejde dolů, že je tam vedro a&#160;že neví, neví, jestli vůbec dojede, v&#160;takovém vedru, ta větší ať je ráda, že nemá před sebou tak strašnou cestu, a&#160;ať co nejdřív napíše a&#160;ať drží té menší palce, protože ji opravdu, ale fakticky do roka vyhoděj a&#160;to bude strašný&#160;– alespoň tak tomu ta větší měla rozumět&#160;– a&#160;vlak už byl pryč i&#160;s&#160;rozpláclým nosem a&#160;sraženou párou dechu té menší na skle.</p>
			<p class="MLP_text ParaOverride-1">Ta větší šla pomalu k&#160;východu, šla s&#160;rukama v&#160;kapsách a&#160;s&#160;hlavou sklopenou, ani si nevšimla, jak proti ní jede odřený dětský kočárek se dvěma pannami, a&#160;trochu vyjekla, když jí narazil do nohou&#160;– slyšela huhlání vysoké stařeny s&#160;tváří jako stará rukavice a&#160;viděla těkavé bezbarvé oči&#160;– stiskla rty a&#160;běžela ven.</p>
			<p class="MLP_text ParaOverride-1">Stál opřený o&#160;sloup a&#160;zašlápl cigaretu. Tak co? řekl, už je pryč? Ta větší kývla. A&#160;co? Co bylo? Ta větší neřekla nic.</p>
			<p class="MLP_text ParaOverride-1">Jano, co je ti? Není ti špatně? Nechceš si na chvilku sednout? Poď, sednem si.</p>
			<p class="MLP_text ParaOverride-1">Nechci. Třeba ji vyhoděj a&#160;mě třeba vezmou, to bude fór, vzlykla a&#160;zlostně se zasmála.</p>
			<p class="MLP_text ParaOverride-1">Cože? řekl a&#160;chvilku se na ni zkoumavě díval, pak pokrčil rameny a&#160;nadšeně, až moc nadšeně, jak se jí zdálo, řekl, hele, a&#160;co třeba Robert, Roby, to neni špatný, co? to zní dobře, Robert Verner, co?</p>
			<p class="MLP_text ParaOverride-1">Zní to jak vrtačka, řekla a&#160;roztřásla se jí brada. Dovedl ji k&#160;lavičce a&#160;jemně posadil, tak, řekl, tady si oddáchneš a&#160;řekneš mi, co ti je, a&#160;taky už nebudeš nikomu tahat kufry a&#160;taky už nebudeš brečet, protože se musíš šetřit a&#160;musíš bejt veselá. Tak co je? Řekla ti něco?</p>
			<p class="MLP_text ParaOverride-1">Viděla sem Kvačku, najela do mě tim kočárem, řekla a&#160;vzlykla a&#160;konečně se nahlas a&#160;celým tělem rozplakala.</p>
			<p class="MLP_text ParaOverride-1">Jéje, tak ono to věří na duchy, řekl a&#160;usmál se a&#160;hladil ji po vlasech a&#160;šeptal jí, ty malej blázínku, ty miláčku, ty moje opičko vyjukaná…</p>
			<p class="MLP_text_bez1radku_-12-0- ParaOverride-1">Počkejte, řekl pán bez housky a&#160;sundal mi z&#160;police veliký kufr. Vyndala jsem z&#160;něj žlutou obálku a&#160;z&#160;ní jeden papír: Již staří Římané, bylo tam cyklostylem, a&#160;potom o&#160;disciplínách, ze kterých si můžu vybrat. To je zvláštní, řekla jsem nahlas, že na vysokých školách je ještě tělocvik.</p>
			<p class="MLP_text ParaOverride-1">V&#160;zdravém těle zdravý duch! řekl pán bez housky, ukažte, dám vám to nahoru, ještě jsou orlové v&#160;bahně Evropy! řekl a&#160;zeširoka se na mě usmál; tak do školy? studovat? do Prahy? no, to máte před sebou nádherných pět let.</p>
		</div>
</body>
</html>