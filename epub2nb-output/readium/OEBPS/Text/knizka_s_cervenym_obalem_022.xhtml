<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>knizka_s_cervenym_obalem-18</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="knizka_s_cervenym_obalem-18" xml:lang="cs-CZ">
		<div class="_idGenObjectStyleOverride-1">
			<p id="_idParaDest-17" class="MLP_uroven2_kapitola ParaOverride-1">Veselka</p>
			<p class="MLP_citat ParaOverride-1">Podivné záminky našich cest jsou tanečními<br/>kroky samotného Boha.</p>
			<p class="MLP_citat_autor ParaOverride-1">(K. Vonnegut jr.)</p>
			<p class="MLP_text_bez1radku ParaOverride-1">–&#160;– a&#160;než se panna nevěsta vrátí, předčítá stařenka jejímu synovi z&#160;černé kroniky: „zdivočelý Pražák plení zahrádky.“</p>
			<p class="MLP_text ParaOverride-1">Babi, řekl chlapec, já až umřu, tak se pokusím otevřít oči.&#160;– A&#160;ty?&#160;–</p>
			<p class="MLP_text ParaOverride-1">Já ne, řekla stařenka a&#160;četla dál: „befeleme peseveze.“</p>
			<p class="MLP_text ParaOverride-1">A&#160;babi, řekl chlapec, já až umřu, tak si vezmu s&#160;sebou lopatku a&#160;vyhrabu se a&#160;budu zpívat ošklivou písničku&#160;– a&#160;ty?</p>
			<p class="MLP_text ParaOverride-1">Já taky, řekla stařenka a&#160;četla dál: „–&#160;– s&#160;každým, kdo by se pokusil zvrátit zpět kolo dějin.“</p>
			<p class="MLP_text ParaOverride-1">Babi, já jsem osmej statečnej, řekl chlapec ospale.</p>
			<p class="MLP_text ParaOverride-1">– a&#160;zatím v&#160;kuchyni, jako při každé svatbě, tet jak naseto: však se jich taky letos urodilo: teta Růžena a&#160;teta Blažena a&#160;teta Božena, teta Jaroušova, Bohoušova a&#160;Venoušova, krásná teta z&#160;Prahy a&#160;mnoho dalších, které nikdo nikdy neviděl a&#160;už nikdy neuvidí, motají se jedna přes druhou a&#160;štěbetají vesele:</p>
			<p class="MLP_text ParaOverride-1">Koukněte, jak mám podebranej prst!</p>
			<p class="MLP_text ParaOverride-1">Vánoce? Ty letos nebudou, dyť byly vloni!</p>
			<p class="MLP_text ParaOverride-1">Mám novýho kardiaka!</p>
			<p class="MLP_text ParaOverride-1">Chtělo by to trošku přisolit!</p>
			<p class="MLP_text ParaOverride-1">Už mi prasknul ten podebranej prst!</p>
			<p class="MLP_text ParaOverride-1">–&#160;–&#160;– a&#160;co chvíli některá běží s&#160;nejlepším soustem do pánského salónu;</p>
			<p class="MLP_text ParaOverride-1">zde, v&#160;měkkých fotelech, hoví si strýci:</p>
			<p class="MLP_text ParaOverride-1">OTA JE TELE. PEPA JE NULA. TÁTA NESE TETU. MÁMA MU NAMELE.</p>
			<p class="MLP_text ParaOverride-1">To přepracování Kafkova Zámku byl dobrý start, navázal strýc Aptajk.</p>
			<p class="MLP_text ParaOverride-1">Anebo třeba Zdenda Šmíd: dotáh to až na strážce bezpečnostního pásu, řekl strýc Zdenda Šmíd.</p>
			<p class="MLP_text ParaOverride-1">Ta voda byla tenkrát tak studená, souhlasí strýc Pido, že se mi zkrátily vlasy a&#160;zuby mi zalezly zpátky do dásní&#160;– a&#160;on se mi začal zmenšovat&#160;– až byl jako buřtík&#160;– jako vajíčko&#160;– jako hrášek a&#160;– zmizel úplně&#160;– a&#160;od tý doby jsem ženská, uzavřel rozpačitě. Muži se rozhovořili: MÁME MASO? MÁME LÁNY POLÍ. JÍME SENO. MY SE MÁME.&#160;–</p>
			<p class="MLP_text ParaOverride-1">– ale to už ode dveří hlásili, že přijel soudruh z&#160;kraje, a&#160;všichni si trošku odkašlali, trošku poposedli a&#160;zatvářili se přísně.</p>
			<p class="MLP_text ParaOverride-1">–&#160;– stařenka zatím uspala chlapce a&#160;šla překážet do kuchyně: tety byly tu v&#160;pilné práci: právě připravovaly poslední chlemtáče, brodily se v&#160;krvi a&#160;rozpustile na sebe pokřikovaly: eště dejchá! vem ho palicí! ukaž, já ho dorazim!&#160;–&#160;–&#160;– vtom jedna zahlédla bloudivou mužolapku, kterou nikdo nepozval&#160;– a&#160;již všechny zle syčely: strč prst skrz krk!&#160;– a&#160;hned běžely do salónu sednout si na klín každá tomu svému. Tam debata pokračovala:</p>
			<p class="MLP_text ParaOverride-1">Teda podle mýho názoru teda po dramaturgický stránce zařazení takovýhodle koncertu to teda fakt nevim&#160;–&#160;–</p>
			<p class="MLP_text ParaOverride-1">Tak jsem ty spodky střelil se ztrátou tří kaček.</p>
			<p class="MLP_text ParaOverride-1">Neojede-li mu Julii, ojedu mu ji já.</p>
			<p class="MLP_text ParaOverride-1">Ženy živě souhlasily.</p>
			<p class="MLP_text ParaOverride-1">Stařenka v&#160;kuchyni neměla už komu překážet, a&#160;tak šla do koupelny. Na vaně tam smutně seděla bloudivá mužolapka, kterou nikdo nepozval. Stařenka vlezla pod vanu&#160;– růžová lebčička jí přitom prosvítala mezi bílými řídkými vlásky&#160;– vyndala láhev slivovice a&#160;přisedla k&#160;ní: ty, řekla tiše a&#160;podala jí láhev&#160;– ty&#160;– děvenko&#160;–&#160;– je to&#160;–&#160;– s&#160;těma jinejma&#160;– – jiný? Je, řekla bloudivá smutně a&#160;odešla ven –&#160;–&#160;–</p>
			<p class="MLP_text ParaOverride-1">–&#160;–&#160;– ale tu se již vraceli rozjaření novomanželé od notáře, kde byli právě uzavřeli smlouvu o&#160;neútočení a&#160;vzájemné spolupráci na třicet let&#160;–</p>
			<p class="MLP_text ParaOverride-1">– ženich zářil jako čerstvě vyklepnuté vajíčko, nevěsta se usmívala a&#160;matička její plakala: ach, dceruško moje, ty mi zase odcházíš&#160;– a&#160;jak ti to sluší&#160;– jako bys mé tchyni z&#160;oka vypadla&#160;–&#160;– čímpak já se ti honem pomstím?&#160;– a&#160;objímala ji pevně.</p>
			<p class="MLP_text ParaOverride-1">–&#160;– a&#160;otec ženichův bere syna stranou a&#160;praví jemu: tož tak. S&#160;láskou jsem tě vychoval a&#160;děláš ze mě dědka. A&#160;já pláču, že musím umřít. Ale naopak je pravda, že když se manželství povede, může se z&#160;něho vyvinout přátelství na celá léta.&#160;–</p>
			<p class="MLP_text ParaOverride-1">–&#160;– a&#160;potom mlčky chodili po zahradě, otec si trhal z&#160;nosu chloupky a&#160;syn přitakával.</p>
			<p class="MLP_text ParaOverride-1">Svatební dary byly pak tyto: čajovar a&#160;lihovar od tety Bedřiše, pivovar a&#160;vínovar od tety Oldřiše, nahajka a&#160;dušehřejka od strýce Wernische&#160;– a&#160;ještě duchna-ocelový plát a&#160;duchna-tlustá maminka a&#160;velký obraz moře a&#160;kuchyňských nožů, co hrdlo ráčí, a&#160;ještě mnoho jiných divných věcí bylo tam poskládáno a&#160;matička nevěstina to všechno řadila a&#160;třídila a&#160;počítala a&#160;rovnala a&#160;činila úplný soupis všech věcí svému srdci ku potěše a&#160;byla šťastna.</p>
			<p class="MLP_text ParaOverride-1">V&#160;jídelně byla zatím hostina v&#160;plném proudu: novomanželé se poprali o&#160;řízek, jak káže zvyk, a&#160;hned nošen je koňak v&#160;hlubokých talířích a&#160;chlemtáči na mísách, zlatoví, křupaví a&#160;voňaví a&#160;mnoho jiných příjemných plnidel, vycpávek a&#160;ředidel a&#160;slivovice i&#160;fuseklice dost a&#160;dost&#160;–</p>
			<p class="MLP_text ParaOverride-1">–&#160;– a&#160;tváře červenaly&#160;–</p>
			<p class="MLP_text ParaOverride-1">– a&#160;hlasy mohutněly&#160;–</p>
			<p class="MLP_text ParaOverride-1">a&#160;starý Hordubal vypráví krásné tetě z&#160;Prahy, jaké to bylo, když tenkrát osvobozoval Plzeň&#160;–</p>
			<p class="MLP_text ParaOverride-1">a&#160;nevěsta šeptá ženichovi: namátková kontrola: miluješ mě?</p>
			<p class="MLP_text ParaOverride-1">a ženich šeptá nevěstě: miluju tě jako osel. Miluju tě jako dům. Miluju tě jako když střelí&#160;–&#160;–</p>
			<p class="MLP_text ParaOverride-1">–&#160;– vřískly trubky z&#160;gramofonu a&#160;mladí jdou tančit&#160;–</p>
			<p class="MLP_text ParaOverride-1">a&#160;teta Blažena třese svým mužem: tak bav se, proboha! buď spontánní! slyšíš?! musíš být SPONTÁNNÍ!!!</p>
			<p class="MLP_text ParaOverride-1">–&#160;– a&#160;strýc Aptajk říká: děkuji, netančím, miluji svou ženu</p>
			<p class="MLP_text ParaOverride-1">– a&#160;ženich s&#160;nevěstou tančí a&#160;tančí, drží se v&#160;pase, hledí si do očí&#160;–&#160;– a&#160;starci si připalují viržinka od jejich těl&#160;–</p>
			<p class="MLP_text ParaOverride-1">–&#160;– a&#160;strýc Pido stojí na stole a&#160;křičí: jsem velký polucionář! jsem ředitel zeměkoule!!!</p>
			<p class="MLP_text_bez1radku_-12-0- ParaOverride-1">– a&#160;zatím na zahradě soudruh z&#160;kraje pláče, že ho nikdo nemá rád –&#160;–</p>
			<p class="MLP_text ParaOverride-1">–&#160;– a&#160;zatím v&#160;pokoji s&#160;dary stojí matička nevěsty a&#160;před velikým zrcadlem a&#160;pečlivě si prohlíží tu vlídnou, usměvavou paní, co je tak svěží na svůj věk&#160;–&#160;– a&#160;je tak zábavná a&#160;vtipná&#160;–&#160;–</p>
			<p class="MLP_text ParaOverride-1">–&#160;– a&#160;neměla to lehké&#160;–&#160;– ale je statečná a&#160;všechno tak úžasně zvládá&#160;–&#160;–</p>
			<p class="MLP_text ParaOverride-1">–&#160;– a&#160;zatím starý Hordubal krade v&#160;kuchyni láhev fuseklice a&#160;vratce se pokouší o&#160;útěk&#160;– ou-hej&#160;–&#160;–</p>
			<p class="MLP_text ParaOverride-1">–&#160;– a&#160;zatím v&#160;předsíni pláče strýc Aptajk Pidovi na rameni: když seš hodně nešťastnej&#160;– ale hodně&#160;– že ti prostě není pomoci – tak už každýho jenom sereš&#160;–&#160;–&#160;–</p>
			<p class="MLP_text ParaOverride-1">–&#160;– a&#160;zatím venku běhají špinavé děti hostů a&#160;skandují jasnými hlásky barbarské rozpočítadlo:</p>
			<p class="MLP_verse_-12-12- ParaOverride-1">apačuka-fundemuka!<br/>fundekávy-kávyčuka!<br/>ap-čuk-funde-muk<br/>funde-kávy-kávy-čuk!</p>
			<p class="MLP_text ParaOverride-1">– a&#160;zatím v&#160;koupelně sedí na vaně stařenka s&#160;řídkými bílými vlásky, v&#160;ruce láhev slivovice&#160;– a&#160;dívá se před sebe velkýma tázavýma očima&#160;–</p>
			<p class="MLP_text_bez1radku_-12-0- ParaOverride-1">a&#160;pak se rozlehl domem řev tety Blaženy, že přistihla svého muže, jak s&#160;mužolapkou tancuje&#160;– a&#160;hned je rámus a&#160;ryk a&#160;spílání, že se vetřela do společnosti, kam ji nikdo nepozval&#160;–</p>
			<p class="MLP_text ParaOverride-1">–&#160;– a&#160;ženy hned sedly si na své muže a&#160;vrčely zle&#160;– a&#160;bloudivá vyklopýtala na zahradu&#160;–</p>
			<p class="MLP_text ParaOverride-1">to máš tak, povídám jí: tady to zamačkneš&#160;– a&#160;támhle to vyleze&#160;– hlavně že už máme to mládí za sebou</p>
			<p class="MLP_text ParaOverride-1">– tak jak tak jsme jen vyšší mocnina prachu&#160;–</p>
			<p class="MLP_text ParaOverride-1">– bloudivá si sedla pod strom&#160;–&#160;– je to lípa&#160;– v&#160;koruně jí duní včely&#160;–</p>
			<p class="MLP_text ParaOverride-1">zavanul vítr&#160;–&#160;–&#160;– a&#160;je vlaho k&#160;uzoufání&#160;–</p>
			<p class="MLP_text ParaOverride-1">– bloudivá si rozpustila vlasy a&#160;začala zpívat svou píseň</p>
			<p class="MLP_text ParaOverride-1">–&#160;–&#160;– ale řev tety Blaženy rozdrnčel okna i&#160;vázy i&#160;obraz moře&#160;–</p>
			<p class="MLP_text ParaOverride-1">–&#160;– vyrval z&#160;něj skalisko a&#160;moře se valí dolů&#160;–</p>
			<p class="MLP_text ParaOverride-1">spláchlo a&#160;vynáší z&#160;domu tety a&#160;strýce a&#160;svatební dary&#160;– valí se ven&#160;– a&#160;nese mne s&#160;sebou&#160;–</p>
			<p class="MLP_text ParaOverride-1">dívám se vzhůru&#160;– na lípu, kterou včely odnášejí&#160;–</p>
			<p class="MLP_text ParaOverride-1">v&#160;kořenech sedí bloudivá&#160;– vlasy jí vlají&#160;–</p>
			<p class="MLP_text ParaOverride-1">a&#160;její temná píseň nese se nad námi&#160;–</p>
			<p class="MLP_text ParaOverride-1">aj, hledám junáka, jenž by mé zvíře utišil&#160;–</p>
			<p class="MLP_text ParaOverride-1">trápí mě, trápí, že ani seděti nemohu&#160;–</p>
			<p class="MLP_text ParaOverride-1">puká mé srdce a&#160;teskní má játra&#160;–</p>
			<p class="MLP_text ParaOverride-1">a&#160;pláče má klikva, že je sama na světě&#160;–</p>
			<p class="MLP_text ParaOverride-1">vyje všech devět bran mého těla&#160;–&#160;–&#160;–</p>
		</div>
</body>
</html>