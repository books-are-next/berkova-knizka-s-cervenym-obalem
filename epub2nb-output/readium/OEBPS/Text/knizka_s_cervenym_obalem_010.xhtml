<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>knizka_s_cervenym_obalem-6</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="knizka_s_cervenym_obalem-6" xml:lang="cs-CZ">
		<div class="_idGenObjectStyleOverride-1">
			<p id="_idParaDest-5" class="MLP_uroven2_kapitola ParaOverride-1">Nazdar Ančo!</p>
			<p class="MLP_citat ParaOverride-1">Neklesejte na duchnu!</p>
			<p class="MLP_citat_autor ParaOverride-1">(M. Huptych)</p>
			<p class="MLP_text_bez1radku ParaOverride-1">Ahój! volala Jana.</p>
			<p class="MLP_text ParaOverride-1">Ahój! volala jsem.</p>
			<p class="MLP_text ParaOverride-1">A&#160;napiš!</p>
			<p class="MLP_text ParaOverride-1">Ty taky napiš!</p>
			<p class="MLP_text ParaOverride-1">A&#160;brzo!</p>
			<p class="MLP_text ParaOverride-1">Ty taky brzo!</p>
			<p class="MLP_text ParaOverride-1">Autobus odjel a&#160;máma řekla, tak vítej doma, a&#160;chtěla mi dát pusu. Viděla jsem Zdeňka, jak jde mezi rodiči a&#160;kouká do země. Potom jsem seděla na plotě a&#160;bylo to nadraka. Babička pod hruškou pletla dečku, po zahradě chodily slepice, vytahovaly krky a&#160;trhaně otáčely hlavama a&#160;koukaly strašně pitomě, i&#160;Běžka, co jsem ji vloni vodila na provázku. U&#160;Mášů za plotem si Mirečka s&#160;Jiřinkou hrály na Nazdar Ančo a&#160;taky úplně pitomě: na hlavách měly slaměné klobouky po Mášovic babičce a&#160;v&#160;rukou košíky na vejce. Postavily se na opačné konce zahrady, křikly teď! a&#160;vyšly si naproti; upravovaly si klobouky, houpaly košíkama, trhaly trávu, čichaly k&#160;ní&#160;– a&#160;potom se jako potkaly:</p>
			<p class="MLP_text ParaOverride-1">Nazdar Ančo! řekla Mirečka.</p>
			<p class="MLP_text ParaOverride-1">Nazdar Ančo! řekla Jiřinka.</p>
			<p class="MLP_text ParaOverride-1">Jak se máš?</p>
			<p class="MLP_text ParaOverride-1">Já du nakoupit. Mám spoustu peněz a&#160;du koupit banány a&#160;zmrzlinu a&#160;čokoládu. A&#160;šlehačku du taky koupit a&#160;dám si jí na ty banány.</p>
			<p class="MLP_text ParaOverride-1">Já du taky nakoupit a&#160;taky šlehačku a&#160;banány a&#160;eště ananas a&#160;eště meloun a&#160;višně v&#160;čokoládě. A&#160;mám na sobě hedvábný šaty s&#160;krajkama a&#160;balónkový rukávy a&#160;dlouhý rukavice až k&#160;těm balónkům a&#160;večer pudu na bál.</p>
			<p class="MLP_text ParaOverride-1">Já pudu taky večer na bál a&#160;mám na sobě stříbrný šaty se zlatejma hvězdama a&#160;zlatý boty a&#160;zlatý punčochy a&#160;zlatý korále a&#160;zlatej klobouk.</p>
			<p class="MLP_text ParaOverride-1">To je teda blbost, zlatý punčochy, řekla Mirečka.</p>
			<p class="MLP_text ParaOverride-1">To teda neni, řekla Jiřinka.</p>
			<p class="MLP_text ParaOverride-1">No to teda je a&#160;pěkná, řekla Mirečka, zlatý punčochy! Pc! Já padám! položila si ruku na čelo a&#160;podklesla v&#160;kolenou.</p>
			<p class="MLP_text ParaOverride-1">Seděla jsem na plotě a&#160;byla jsem stará. Slepice zapleskaly křídly, jak mezi ně máma vylila vodu z&#160;nádobí. Dito, pojď sem na chvilku, řekla mi tiše, není ti špatně? nechceš si na chvíli lehnout? našla jsem ti na prostěradle takovou skvrnku, to nic není, to za pár dní přejde, sedni si do chládku a&#160;nesmíš se koupat, řekla a&#160;zase odešla.</p>
			<p class="MLP_text ParaOverride-1">Sedla jsem si k&#160;babičce pod hrušku a&#160;čekala na smrt. Slepice klovaly do horkých louží, babička mlčela a&#160;holky za plotem dělaly holubičky. Letní zvuky: štěkot psa. Výkřik Mášovic kohouta. A&#160;po něm dalšího a&#160;po něm dalšího. Zahoukání lokomotivy. Bzukot mouchy kolem mé hlavy: zzzZZZ zzzzZZZZ.</p>
			<p class="MLP_text ParaOverride-1">ZZZ!!! A&#160;ticho.</p>
			<p class="MLP_text ParaOverride-1">A&#160;štrachání slepičích drápků na suchém listí. Slabé cinknutí pletacích jehlic. A&#160;měkký šelest kola v&#160;trávě za plotem. Ale nebyl to pan Bauer, pan Bauer jezdí odpoledne. Má poklona, princezno, na tebe si počkám! řekne a&#160;vysype mi do ruky obálky:</p>
			<p class="MLP_text ParaOverride-1">Ahoj Dito! Předem mého dopisu přijmi srdečný pozdrav a&#160;milou vzpomínku na Tebe. Jak se pořád máš? Já se mám dobře. Ani moc neprší. Napíše Jitka Smutná z&#160;Louče.</p>
			<p class="MLP_text ParaOverride-1">Posílám Ti svoje foto, promiň, že na něm tak strašně vypadám, nechala jsem se vyfotit jen tak v&#160;šusťáku, velmi by mne potěšilo, kdyby jsi mi i&#160;Ty poslala svoje foto na milou vzpomínku. Napíše Rosana Díšková z&#160;Ústí.</p>
			<p class="MLP_text ParaOverride-1">A&#160;tím končím, protože končí papír a&#160;jde kolem táta, musím ještě napsat Rosaně a&#160;Janě, napsala jsem zatím tobě a&#160;Zdeňkovi. Píšu osm dopisů denně, všem z&#160;našeho oddílu, akorát Yvonně ne, jak jsme si řekly. Už je noc a&#160;píšu to pod dekou. Napíše Mirka Ondrušková z&#160;Černé Vody.</p>
			<p class="MLP_text ParaOverride-1">Je ti dobře? řekla máma přes rameno. Mlčky jsem kývla, aby se na mě musela podívat. Slepice přehrabujou bláto, holky za plotem sedí na bobku a&#160;s&#160;hlavama u&#160;sebe něco čmárají klacíkem do hlíny. Á jo, vzdychla babička a&#160;složila pletení, běží to běží. Už jsem tu moc dlouho, Milenko, už jsem tu tři dny. Už musím domů. Nenechá se nic dělat, už musím, řekla a&#160;vstala. To zase doma dostanu, jejda, to dostanu, broukala a&#160;kývala hlavou a&#160;zvolna se šourala k&#160;brance. Tak tady zůstaňte spánembohem, já zas někdy přijdu, řekla a&#160;pečlivě za sebou zavřela.</p>
			<p class="MLP_text ParaOverride-1">Dito! Napumpuj konev! křikla máma z&#160;kuchyně.</p>
			<p class="MLP_text ParaOverride-1">Ano, řekla jsem nemocným hlasem. V&#160;pumpě chrčel a&#160;hučel a&#160;bublal Duch Pumpy a&#160;voda vyšplíchla na osmý záběr. Za plotem přejela kola: ahoj! křikli, ahoj! křikla jsem. Nejedeš? křikl zrzek Hiršl, nejedu! Křikla jsem. Chtěla jsem ještě říct, že se nesmím koupat, protože mám asijskou nebo španělskou nebo italskou chřipku, ale byl pryč. Ani nepřibrzdil.</p>
			<p class="MLP_text ParaOverride-1">Kde je babi?!</p>
			<p class="MLP_text ParaOverride-1">Odešla, řekla jsem nemocným hlasem.</p>
			<p class="MLP_text ParaOverride-1">Hlídej slepice! řekla máma, pleskla hadrem o&#160;schody a&#160;běžela ven.</p>
			<p class="MLP_text ParaOverride-1">Na vatě nebylo nic. Přešlo i&#160;bolení v&#160;zádech a&#160;chuť sedět pod hruškou. Dala jsem věšáku máminu čepici a&#160;řekla:</p>
			<p class="MLP_text ParaOverride-1">Nazdar Ančo!</p>
			<p class="MLP_text ParaOverride-1">Nazdar Ančo! řekl věšák.</p>
			<p class="MLP_text ParaOverride-1">Já jdu nakoupit. Koupila jsem si kilo šunky a&#160;desky Beatles a&#160;vodní lyže.</p>
			<p class="MLP_text ParaOverride-1">Já jdu taky nakoupit, řekl věšák, ale nebylo to ono. Navlíkla jsem si máminu podprsenku, vycpala ji ponožkama a&#160;před zrcadlem zazpívala do cedníku Černou Besii. Vytočila jsem číslo a&#160;řekla: tady krematorium, jste připraveni? Vzala jsem mámě z&#160;tašky tříkorunu. Ujedla jsem půl sklenice zavařených třešní a&#160;pecky střílela do slepic. Přečetla jsem si dvě strany z&#160;knížky o&#160;krizi manželství. Vrátila jsem tříkorunu, odstrojila sebe i&#160;věšák a&#160;šla si sednout na schody.</p>
			<p class="MLP_text ParaOverride-1">Dito, poď si s&#160;náma hrát!</p>
			<p class="MLP_text ParaOverride-1">Na Nazdar Ančo!</p>
			<p class="MLP_text ParaOverride-1">Ve třech je to lepší!</p>
			<p class="MLP_text ParaOverride-1">Mávla jsem rukou, Mirečka s&#160;Jiřinkou se mi tiše pošklebovaly, hodila jsem po nich dřevák.</p>
			<p class="MLP_text ParaOverride-1">Potom se nedělo nic. Mášovka nekřičela na Mášu ty hajzle líná, kohout nehonil slepice, šífák Voříšek se nevrátil z&#160;Ameriky, ani žumpa se nám nepropadla a&#160;ani jiné věci, které se mohly stát, se nestaly.</p>
			<p class="MLP_text ParaOverride-1">Ahoj, to je votrava, řekla Eva a&#160;zavěsila se na plot.</p>
			<p class="MLP_text ParaOverride-1">To je fakt.</p>
			<p class="MLP_text ParaOverride-1">Vloni to byla psina, letos je to votrava.</p>
			<p class="MLP_text ParaOverride-1">Nojo. Eva přisedla na schod.</p>
			<p class="MLP_text ParaOverride-1">Nám někam odešla babička, řekla jsem.</p>
			<p class="MLP_text ParaOverride-1">Nám taky utíkala babička. Děda ne, ale babička jo.</p>
			<p class="MLP_text ParaOverride-1">Hele, pamatuješ vloni? na jezu? s&#160;Hiršlem? To byla psina. Anebo u&#160;Liďáku. Vloni to byla psina. Letos je to votrava. Eva žvýkala stéblo trávy. Teda na táboře sme zažili, usmála se, to bys musela vidět, zase se usmála, zavrtěla hlavou, sme měly hlídku, jo, a&#160;normálně já a&#160;eště jedna holka, tu neznáš, a&#160;teďkon sme takhle šly kolem stanů a&#160;teďkon tma, jo, a&#160;najednou: hůůůů!!! Teda my zdrhaly! Čeče normálně takový fofry, teďkon já eště zakopla… no to bys musela zažít. Eva s&#160;úsměvem vrtěla hlavou a&#160;konec stébla opisoval vlnovky.</p>
			<p class="MLP_text ParaOverride-1">Já se teď nesmim koupat, řekla jsem.</p>
			<p class="MLP_text ParaOverride-1">Jo ty máš „to“? Tě teda lituju. Já při tom normálně trpim.</p>
			<p class="MLP_text ParaOverride-1">Já bych chtěla bejt kluk. Kluci to nemaj a&#160;my jo, řekla jsem.</p>
			<p class="MLP_text ParaOverride-1">Kluci to maj ve všem lepší.</p>
			<p class="MLP_text ParaOverride-1">A&#160;neroděj děti. A&#160;my jo.</p>
			<p class="MLP_text ParaOverride-1">Ženská všechno vodnese. Porodní bolesti sou normálně nejhorší na světě, řekla Eva.</p>
			<p class="MLP_text ParaOverride-1">To tě snad uspěj?</p>
			<p class="MLP_text ParaOverride-1">Marika říkala, že její ségra říkala, že neuspěj, řekla Eva.</p>
			<p class="MLP_text ParaOverride-1">(Muž v&#160;bílém s&#160;rouškou přes obličej mi řeže břicho velikou břit­vou. Jsem přivázaná. Mám v&#160;ústech roubík.)</p>
			<p class="MLP_text ParaOverride-1">Přece tě nemůžou řezat jenom tak, řekla jsem.</p>
			<p class="MLP_text ParaOverride-1">Fakt, neuspěj, já to i&#160;četla, řekla Eva.</p>
			<p class="MLP_text ParaOverride-1">(S&#160;velikým břichem utíkám přes pole. Za mnou sanitka a&#160;tři muži v&#160;bílém. Kličkuju. Už nemůžu dál. Lezu na strom.)</p>
			<p class="MLP_text ParaOverride-1">A&#160;normálně třeba stačí si sednout, kde byl před tim chlap, a&#160;seš v&#160;tom, řekla Eva.</p>
			<p class="MLP_text ParaOverride-1">(Na těchhle schodech sedával děda. Anebo v&#160;kině. Ach jo. Slepice se hrabou v&#160;mastném blátě a&#160;bezbolestně snášejí vejce. Paní Pavlíčková má pět dětí.)</p>
			<p class="MLP_text ParaOverride-1">Pani Pavlíčková má pět dětí, řekla jsem, to už má břicho uplně rozšmikaný, řekla jsem.</p>
			<p class="MLP_text ParaOverride-1">Třeba už tam má díru nafurt, hele normálně na knoflíky anebo na zip!</p>
			<p class="MLP_text ParaOverride-1">Promiňte, pane doktore, zadrhnul se mi zip!</p>
			<p class="MLP_text ParaOverride-1">Nervózně jsme se zasmály.</p>
			<p class="MLP_text ParaOverride-1">Už pudu, řekla Eva, musim eště napsat spoustu dopisů.</p>
			<p class="MLP_text ParaOverride-1">Já taky píšu spoustu dopisů, asi dvanáct, řekla jsem.</p>
			<p class="MLP_text ParaOverride-1">Já asi třicet, už to ani nepočítám, řekla Eva.</p>
			<p class="MLP_text ParaOverride-1">Mě už to ani nebaví, teďkon už budu psát jenom jednomu, docela fajn, hraje na kytaru, řekla jsem.</p>
			<p class="MLP_text ParaOverride-1">S&#160;náma byli tři, co hráli. A&#160;zpívali anglicky, normálně všecko, cos chtěla, tak zahráli, řekla Eva.</p>
			<p class="MLP_text ParaOverride-1">Tenhle taky normálně všecko. Holky po něm šílely, řekla jsem.</p>
			<p class="MLP_text ParaOverride-1">Po těchhle taky, řekla Eva, všichni mi píšou.</p>
			<p class="MLP_text ParaOverride-1">Hm.</p>
			<p class="MLP_text ParaOverride-1">Tak já du, řekla.</p>
			<p class="MLP_text ParaOverride-1">Tak ahoj, řekla jsem. A&#160;pak jsem myslela na Zdeňka, jak jsme si slíbili, že budem mít tři děti&#160;– jedno pro mě, jedno pro něj, jedno dohromady. Třikrát. Ach jo.</p>
			<p class="MLP_text ParaOverride-1">A&#160;ty seš čarodějka a&#160;máš červy ve hlavě!</p>
			<p class="MLP_text ParaOverride-1">A&#160;ty seš ježibaba a&#160;jezdíš na pavoukovi!</p>
			<p class="MLP_text ParaOverride-1">A&#160;ty bydlíš v&#160;záchodě!</p>
			<p class="MLP_text ParaOverride-1">A&#160;ty žereš mrtvoly! Jau! Holky za plotem ječely a&#160;držely se za vlasy. Prolezla jsem za nimi a&#160;odtrhla je od sebe jediným škubem. A&#160;pak jsme si šly naproti.</p>
			<p class="MLP_text ParaOverride-1">Nazdar Ančo! řekly.</p>
			<p class="MLP_text ParaOverride-1">Nazdar Ančo! řekla jsem.</p>
			<p class="MLP_text ParaOverride-1">My sme byly nakupovat a&#160;máme látku na zlatý šaty a&#160;stříbrný šaty a&#160;diamantový šaty, řekly.</p>
			<p class="MLP_text ParaOverride-1">A&#160;já šla po městě a&#160;za mnou šel vrah.</p>
			<p class="MLP_text ParaOverride-1">– ine, to je špatně. Nech ji. Ale tak se to nehrá. To neva&#160;– tak za náma taky šel vrah a&#160;my sme se mu skovaly.</p>
			<p class="MLP_text ParaOverride-1">Já jsem se neschovala. Mě zachránil krásnej černovlasej kovboj a&#160;odvez mě na motorce na pustej ostrov a&#160;hrál mi na kytaru.</p>
			<p class="MLP_text ParaOverride-1">A&#160;rostly tam banány a&#160;byli tam indiáni a&#160;zase tě zachránil! A&#160;odvez si tě za ženu v&#160;diamantovym zámku! Holky seděly na bobku a&#160;pak mi řekly, že moje babička je u&#160;jejich babičky, protože se potkaly na rohu. Odvedla jsem svou babičku a&#160;přijel pan Bauer a&#160;řekl, nazdar princezno, na tebe si počkám, a&#160;podal mi obálku:</p>
			<p class="MLP_text ParaOverride-1">Ahoj Dito! Předem mého dopisu přijmi srdečný pozdrav a&#160;milou vzpomínku na Tebe. Mám se docela dobře. Prosím tě, už mi nepiš, později Ti vše vysvětlím. Tvůj Z. Napsal Zdeněk Popper z&#160;Chomutova.</p>
			<p class="MLP_text ParaOverride-1">Babička seděla před televizí a&#160;říkala: koukněte, toho lidu, a&#160;tuten, kampa to běží, jej! teď po ňom střelili, to on už bude v&#160;pánu, nojo, dočista tuhej. A&#160;copa asi tuta, v&#160;tom kožichu, to bude nějaká poletucha, tu měli střelit!</p>
			<p class="MLP_text ParaOverride-1">Babi, nevrťte se, nebo vám to zavřu, řekla máma, obcházela babičku po kolenou a&#160;po částech ji myla. A&#160;pak byla vlajka a&#160;šly jsme spát.</p>
			<p class="MLP_text ParaOverride-1">Je ti dobře? řekla máma.</p>
			<p class="MLP_text ParaOverride-1">Ale jo, řekla jsem.</p>
			<p class="MLP_text ParaOverride-1">Tak dobrou noc.</p>
			<p class="MLP_text ParaOverride-1">Dobrou noc, mami.</p>
			<p class="MLP_text ParaOverride-1">Dobrou noc, babi.</p>
			<p class="MLP_text ParaOverride-1">Dobrou noc.</p>
		</div>
</body>
</html>